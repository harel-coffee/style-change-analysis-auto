{"paragraph_source_docs": [1, 1, 1, 5, 3, 2, 0, 1, 1, 2, 1, 0, 5, 1, 1, 1, 1, 5, 1, 1, 3, 0, 0, 1, 1, 1, 0, 4, 2, 2, 1, 4, 0, 0, 4, 1, 5, 1, 3, 5, 1, 3, 5, 5, 1, 1, 1, 4, 1, 1], "source_docs_file": "Literature.json", "paragraphs": ["Միֆականացված  կերպարը  կերպար  է,  որը  §մղվում¦  է  անգիտակցական ոլորտ,  երբ  այդ  կերպարին  հաղորդվում  են  միֆապոետական,  արքետիպիկ  գծեր: ", "Էդգար  Պոյի  կերպարը՝  որպես  պոետի  միֆականացված  կերպար,  ստեղծվում  է Բոդլերի  շրջանում,  երբ  ռոմանտիզմը  դեռ  չէր  կորցրել  իր  ազդեցությունը  լայն հանրության  վրա:  Իսկ  այդ  միֆականացման  երկրորդ  փուլը  տեղի  ունեցավ սիմվոլիզմի  ծաղկման  շրջանում:  Սիմվոլիզմի՝  որպես  մշակութային  ուղղության համար այդ երևույթը դարձավ շատ բնորոշ: Գրական քննադատներից մեկը գրում է. §20-րդ  դարի  սկզբի  գրականության  և  արվեստի  այդ  ուղղության  տարբերակիչ առանձնահատկությունը  դարձավ հասարակական ու  անձնական կյանքի երևույթների համընդհանուր միֆականացումը: ", "Միֆաստեղծ  գիտակցության  վերածնունդը  սիմվոլիստների  մոտ  կապված  է նրանց  ձգտումով.  ներառել  սեփական  ստեղծագործության  մեջ  այն  ամենը,  ինչ մարդկությանը  տվել  են  արվեստը,  փիլիսոփայությունը,  պատմությունը,  կրոնը, Արևմուտքի  և  Արևելքի,  անտիկ  շրջանի  և  միջնադարի,  նոր  և  նորագույն  շրջանի գրականությունները¦:5 Այդ միֆականացումը, ի վերջո, բերեց այն բանին, որ Ֆրանսիայում ստեղծվեց Պոյի  կերպարի  պաշտամունք:  Այդ  պաշտամունքի  հարցը  առավել  արդիական  է դառնում,  երբ  նկատի  ենք  ունենում  Էդգար  Պոյի  ժամանակակից  կարգավիճակը ֆրանսիական  մշակույթում:  Մի  կողմից  այդ  անունը  դառնում  է  ավանգարդային արվեստի  խորհրդանիշ,  ինչի  մասին  վկայում  է  այն  մեծ  հետաքրքրությունը  Պոյի անձի  և  ստեղծագործության  հանդեպ,  որը  ցուցաբերում  են  սյուրռեալիստ  Անդրե Բրետոնը  և  պոստստրուկտուրալիստ  Ռոլան  Բարտը:  Մյուս  կողմից  այն միահյուսվում է և §տարրալուծվում¦ զանգվածային մշակույթի մեջ: ", "Տերյանի  այս  վերջին  պնդումը,  իհարկե,  անվերապահորեն  չպետք  է  ընդունել։ ", "Գրքում  գրողը  արդեն  ժամանակ  առ  ժամանակ  խոսում  է  իրադարձությունների մասին՝  այն  համոզվածությամբ,  որ  մի  օր  իրեն  ևս  բաժին  է  հասնելու  այդ  ամենից:  Ընդ որում,  սա  ոչ  թե  ուղղակի  սնահավատություն  էր,  այլ գրողն  ամեն  ինչ  գիտակցում  էր  և հասկանում,  որ  վաղ  թե  ուշ  ինքն  էլ  իբրև  «մտածող  գլուխ»  պետք  է  հայտնվի  Չեկայի «մսաղացում»: Ուստի և սա՝ այս անընդմեջ խոսքը Չեկայի, այնտեղից  վերադարձողների մասին,  ամենևին  էլ  պատահական  չէր  և  ոչ  էլ  «միամիտ»:  «Այնքան  ընելիք  չի  մնացեր ինձի այս աշխարհին  մեջ, որ վախվխելով փողոց կելնեմ ու ելնելուս ալ ամեն ծանոթին մտովի իրավունք կուտամ, ի տես ինձի, պոռալու զարմացած. -Ա՜յ  մարդ,  դուն  դեռ  հո՞ս  ես…»40  :  Այս  խոսքերը  գրողն  ասում  է  դեռևս  1925 թվականին: Արդյոք նա շտապո՞ւմ էր, թե՞ առաջիկա մեկ-երկու տարիները արդեն շատ մոտ էին  թվում:  Սակայն  անժխտելի  փաստն  այն է,  որ  գրողը  դեռևս իրադարձությունների  ծավալման  առաջին  օրերից  էլ  սպասել  է  իր  ազատազրկման հանգամանքներին՝ ասես խորապես զգալով, որ վերջինս շատ չի ուշանալու: Սա միայն ժամանակագրորեն,  սակայն  ազատության  թե՛  ներկա,  թե՛  ապագա  պայմանները փաստացի  գրեթե  միմյանցից  չէին  տարբերվում,  իսկ  նրանց  նմանության  առաջին հատկանիշը  գրողի  ցավալի  կորուստն  էր,  կորուստ,  որը  գրեթե  առարկայական  ու շոշափելի  էր  դառնում,  այնքան  որ  այդ  մասին  խոսում  է  իր  բոլոր  օրագրային  էջերում անխտիր:  Ազատ  խոսելու,  որ  է  գրելու  և  տպագրվելու  իրավունք՝  այն,  ինչից  գրողը զրկված  է  ժամանակի  բռնի  ուժով  և  նաև  այն,  ինչին  երևի  թե  մինչև  կյանքի  վերջը սպասեց,  հուսաց  ու  հավատաց,  բայց  այդպես  էլ  չհասավ  հեղինակը:  Վկաներից  մեկը վերջին՝ «Մարդը տանու շորերով» գրքի կալանքն էր, որին հետևեց գրողի մահը: ", "Ընդհանուր  առմամբ  առաջնորդվելով  որոշակի  չափանիշներով`  կարելի  է առանձնացնել քաղաքական վեպի հետևյալ տարատեսակները. ա)  ըստ  ակտիվ  քաղաքական  ուժի`  հեղափոխական-ժողովրդավարական, ազատական (լիբերալ), աշխատավորական, այլախոհական բ)  ըստ  պաթոսի  բնույթի`  քարոզչական,  քննադատական,  վիճաբանական, գաղափարախոսական գ)  ըստ  գլխավոր  քաղաքական  գաղափարի  իրացման  ձևի`  ուտոպիական (ցնորական), վեպ-հակաուտոպիա, վեպ-պամֆլետ, ծրագրային վեպ դ)  ըստ  գործող  քաղաքական  իշխանության  հանդեպ  դիրքորոշման`  ծայրահեղ- ընդդիմադիր (հեղափոխական), լիբերալ-պահպանողական, հետադիմական ե)  ըստ  գեղարվեստական  մեթոդի`  ռեալիստական,  նատուրալիստական, սիմվոլիստական, էկլեկտիկ62: ", "Միջնադարյան  կուրտուազ  վեպը,  մոտ լինելով  էպոսին  և  ժողովրդական հեքիաթներին՝  արդեն  կայացած  է  որպես  վեպ,  իսկ,  օրինակ,  Վոլֆրամ  ֆոն  Էշենբախի «Պարցիֆալը»  «դաստիարակության  վեպի»  վաղ  օրինակ  է:56  Մենք  համաձայն  ենք Մելետինսկու այս կարծիքին, քանի որ նույնիսկ 20-րդ դարի վեպը կարող է պարունակել էպիկական,  ժողովրդական,  հեքիաթային  տարրեր՝  դրանց  հաղորդելով  նոր մեկնաբանություն:  Այս  առումով  Կալվինոյի  «Մեր  նախնիները»  եռերգությունը  և նույնիսկ  ուշ  շրջանի  «Խաչված  ճակատագրերի  ամրոցը»  վեպը  կարելի  է  համարել էպոսի վիպական մեկնաբանություն: ", "Շատ  հաճախ  այդ  դրսևորումները  ուղեկցվում  են  պատրանքներով,  իսկ ընթերցողները  փորձում  են  գտնել  դրանց  բացատրությունները  հեղինակի կենսագրական  փաստերում:  Սակայն  այստեղ  էլ  իր  հերթին  նրանք  գտնում  էին  էլ ավելի  մեծ  թվով  հանելուկներ,  հակասություններ  և  պատրանքներ:  Սրա  արդյունքը եղավ  այն,  որ  սկսեցին լույս  տեսնել  կենսագրական  և  քննադատական հետազոտություններ, որոնք միավորում էին իրենց մեջ ինչպես փաստերը, այնպես էլ Պոյի ստեղծագործությունների վերլուծության հիման վրա  առաջացած ենթադրությունները, հորինվածքները: Բացի այդ, ֆրանսիացի քննադատ-պոետները իրենց  համար  հայտնագործեցին  Պոյին՝  որպես  կերտող  հեղինակի,  ում գեղագիտական սկզբունքները, իրենց սեփական կարծիքով,  առավել հոգեհարազատ են իրենց: ", "Այս  հարցում  նույնպես  ի  հայտ  են  գալիս  մի  շարք  հակասություններ,  և  մինչ օրս  բանավեճի  առարկա  են  մնում  Պոյի  փիլիսոփայական  հայացքների ճշմարտացիության  հարցերը:  Եվ  դա  օրինաչափ  է,  քանի  որ  ինքը՝  հեղինակն  էր ասես  գիտակցաբար  հող  նախապատրաստել  նման  բանավեճերի  համար:  Պոյի՝ Ֆրասիայում  ամենից շատ քննարկվող էսսեներից էր §Կառուցվածքի փիլիսոփայությունը¦,  որը  հիմք  տվեց  ֆրանսիացիներին`  ընկալելու  Պոյին  որպես մաքուր տրամաբանության կողմնակցի, մինչդեռ նրա պոեզիան ստեղծում էր բուռն և ոգեշունչ  մղումների,  առեղծվածային  շնորհի  տպավորություն:  Օբյեկտիվ  հայացքը §ֆրանսիական  Պոյի¦ նկատմամբ ձևավորվում է ֆրանսիական գրականության մեջ բոլոր  արտացոլումների,  անդրադարձների  թարգմանությունների  միաձուլմամբ՝  իր ամբողջ բազմազանության մեջ: ", "եղանակներ  կիրառում66:  Սա  կարող  է  տեսակետներ  առաջացնել,  որ  պոստմոդեռն վեպերը քաղաքական չեն կարող լինել:  Սակայն իրականում նման ստեղծագործությունների  հեղինակները,  գրականագիտական  տարբեր  հոսանքներ  ու ուղղություններ  միահյուսելով,    կարողանում  են  և՛  որոշակի  գաղափարախոսություն ներկայացնել, և՛ գրական աշխարհում նոր փոփոխություններ առաջացնել: ", "բանաստեղծական  տեսության  հարցերով:  Նա  իր  տեսակետերը  շարադրեց §Դատողություններ  բանաստեղծության  մասին¦ /1843/,  §Ստեղծագործության փիլիսոփայություն¦, /1846/  և  հետմահու  հրատարակված  §Բանաստեղծական սկզբունք¦  /1849/  տրակտատներում,  որոնք  էլ  կազմում  են  բանաստեղծական արվեստի մասին նրա տեսության ամբողջությունը: 1846 թվականի ապրիլին Էդգար Պոն  §Գրեմի¦  ամսագրում  հրատարակեց  հանրահայտ  §Ստեղծագործության փիլիսոփայությունը¦  հոդվածը.  այն  տարակուսանք  և  շփոթություն  առաջացրեց ժամանակակիցների  մոտ և  մինչև այսօր  տարօրինակ է թվում շատ քննադատների: ", "Մեր  համոզմամբ՝  20-րդ  դարի  վեպը,  ունենալով  առավել  բարդ  և  բազմապլան ժանրային, կառուցվածքային և բովանդակային համակարգ, չի կարող սահմանվել՝ ըստ պարզապես «ավանդական»  վեպից  իր  տարբերության:  Պոստմոդեռնիստական գրականության տեսաբան Իհաբ Հասանը համոզված է, որ 20-րդ դարի մոդեռնիստական և  պոստմոդեռնիստական  վեպերը  ներառում  են  բազմաթիվ  գեղագիտական  և գաղափարական ձևեր. «Մոդեռնիզմն  ու  պոստմոդեռնիզմն  իրարից  առանձնացված  չեն  երկաթե վարագույրով  կամ  Չինական  պարսպով,  քանի  որ  պատմության  պես  մշակույթը նույնպես ենթակա է ներկա, անցյալ և ապագա ժամանակներին: Վախենամ՝ մենք բոլորս էլ թե՛վիկտորիանական ենք, թե՛ մոդեռնիստ, թե՛ պոստմոդեռնիստ: Եվ մեկ հեղինակը կարող  է  գրել  թե՛  մոդեռնիստական,  թե՛  պոստմոդեռնիստական  վեպեր  (ինչպես, օրինակ Ջոյսի “Նկարչի դիմանկարը” և առավել ուշ գրված “Ֆիննեգանի հոգեհացը”)»:66 Հասանը  համոզված  է,  որ  վեպի  և  առհասարակ  ողջ  գրականության չի  սահմանափակվում  ժամանակաշրջանի  գեղագիտական Նույն տեղում, էջ 272 յուրահատկությունը msu.ru/lib-ru/kosikov5-ru. HassanPoMo.pdf . Hasan I. Toward a concept of postmodernism. P.3, http://faculty.georgetown.edu/irvinem/theory/ պահանջներով:  Այդ  է  պատճառը,  որ  պոստմոդեռնիստական  տարրեր  կարելի  է հանդիպել  նաև  18-րդ  դարի  հեղինակների՝  Սադի,  Ստերնի,  մոդեռնիստների՝  Բեքեթի, Ջոյսի,  Վիրջինիա  Վուլֆի,  Կաֆկայի  մոտ:  Այնուամենայնիվ,  գրականագետը սկզբունքային  տարբերություն է  տեսնում  մոդեռնիզմի  և  պոստմոդեռնիզմի գեղագիտական  առանձնահատկությունների  միջև,  ինչպես,  օրինակ,  մոդեռնիզմին բնորոշ  է  «ձևը»,  իսկ  պոստմոդեռնիզմին՝  «անձևությունը»  (form/antiform),  առաջինին բնորոշ  է  հիերարխիան,  երկրորդին՝  անարխիան (hierarchy/anarchy),  առաջինը նպատակային է, երկրորդը՝ խաղային (purpose/play) և այլն:67 Սակայն մեր կարծիքով՝ 20- րդ դարի թե՛ մոդեռնիստական, թե՛ պոստմոդեռնիստական վեպին բնորոշ է բախտինյան բազմաձայնությունը: ", "Ա.  Տերտերյանը  Տերյանի  մասին  վերը  հիշված  իր  ուսումնասիրության  մեջ,  նրան համարելով  «երջանիկ  բացառություն»,  նկատի  ուներ  հենց  այդ  ներքին  բովանդակու- թյունը։  «Մթնշաղի  անուրջները»  հրապարկախոսական  ոճից  հրաժարումով  ինչ-որ իմաստով  սահմանափակում  էր  բանաստեղծական  արտաքին  տեսողության  սահման- ները,  միևնույն  ժամանակ  ընդարձակում  էր  ներքին  տեսողության  հորիզոնները՝  ան- նախադեպ  խորություններ  նվաճելով  մարդկային  հոգու  և  մտքի  բազմաշերտ  իրակա- նության  պեղումների  մեջ։  Բանաստեղծական  մտքի  և  հույզի  անշոշափելի,  անորսալի ճառագայթումները  լուսարձակում  են  պատկերի  ընդերքից՝  իբրև  մարդկային  բնույթի  և բնության համաներդաշնակության քնարական արտահայտություն։ Ամենևին էլ պատա- հական չէ, որ Տերտերյանն իր ուսումնասիրությունը վերնագրել էր «Ցնորքի, ծարավի և հաշտության  երգիչը»։  Սա  ըստ  էության  աշխարհը  տեսնելու,  զգալու,  ճանաչելու, աշխարհի հետ  հաղորդակցվելու մի  ամբողջ քնարական հայեցակարգ էր, որ առաջադ- րում էր բանաստեղծը՝ ընդառաջ գնալով եվրոպականացման ձգտող երիտասարդության հոգևոր պահանջներին։ Այդ հայեցակարգը հայտնագործել էր 19-րդ դարավերջի և 20-րդ դարասկզբի  գեղարվեստական  գիտակցության  մեջ  բավական  խոր  արմատներ  ձգած սիմվոլիստական գեղագիտությունը։ ", "Ըստ  Պոյի՝  պոեզիայի  անմիջական  նպատակը  բավականությունն  է,  ոչ  թե կենսական  ճշմարտությունը:  Այդ  բավականությունը  կրում  է  անորոշ  բնույթ՝  ի տարբերություն  արձակից  ստացված  բավականության,  որը  միանգամայն  որոշակի բնույթ  ունի:  Բավականության  §որոշակիության¦  և  §անորոշության¦  հակաթեզը Պոյի  պատկերացումներում կապված է երաժշտության և  պոեզիայի արյունակցության  մասին  նրա  դրույթի  հետ:  Սակայն  պոեզիայի  §անորոշության¦ հասկացությունը  Պոյի  գեղագիտության  մեջ  ուներ շատ  ավելի  կարևոր նշանակություն,  քան  այս  վաղուց  հայտնի  համադրումը:  Ամերիկյան  հայտնի քննադատ  Վիկ  Վան  Բրուկսը  գրում  է.  §Հավատալով,  որ  անորոշության  մեջ պոեզիայի  հոգին  է՝  նա  ձգտում  էր  գրել  անտեսանելին,  մշուշոտը,  անհասանելին: ", "Նրա  քնարերգության  մեջ  բացակայում  են  տարածական,  ժամանակային բնութագրումները:  Պոյի  պոեզիայի  վերաբերյալ  որտե՞ղ,  ե՞րբ  հարցերը  իմաստ չունեն,  և  իզուր  կլիներ  պատասխան  փնտրել:  Նույնիսկ  ամենասյուժետային բանաստեղծության  մեջ`  §Ագռավ¦-ում,  չի  գտնվի  ավելի  որոշակի  բան,  քան §գիշերային թախծալի ժամը¦, §դեկտեմբերյան մշուշն ու ցուրտը¦¦:9 Այս կողմնորոշումը ամերիկյան գեղագիտության մեջ առաջինը մեկնաբանել էր Բրայենտը,  որից  հետո`  Պոն,  որը  նույնպես  գտնում  էր,  որ  որոշակիությունը (ժամանակ,  տեղ,  գործողություն,  կերպարներ,  զգացմունքներ)  բանական  է,  այն դիմում  է  մտքին  և  սահմանափակում  է  երևակայությունը,  իսկ  անորոշությունը դիմում է հույզերին և զարգացնում երևակայությունը: ", "Պոյի  պոեզիայում  ներշնչման  ձևերը  կցկտուր  և  ինքնանպատակ  չեն:  Նրանք առաջացնում  են  երկի  գեղարվեստական  կառուցվածքի  յուրատեսակ  համակարգ: ", "Բանաստեղծն  այն  անվանել է  §միստիկական  իմաստ¦:  Ռոմանտիկական տերմիններից ժամանակակից բանաստեղծական լեզվի անցնելով` կարելի է ասել, որ Պոյի  պոեզիայի  §միստիկական  իմաստը¦  ոչ  այլ  ինչ  է,  քան  տրամաբանական  և հուզական  ենթատեքստ:  Բանաստեղծը  տպավորության (էֆեկտի)  հասնելու հարցում  դրան  հսկայական  նշանակություն  է  տալիս.  §Այն  ունի  երաժշտական նվագակցության  անսահման  ուժը:  Նվագակցությունը  կենդանացնում  է  մեներգը, միստիկականը,  այսինքն՝  ենթատեքստը,  ոգեշնչում  հրաշալի  մտահղացումը  և բարձրացնում այն մինչև իդեալականը¦- գրում է Է.Պոն:10 Հիանալի  բանաստեղծ,  ասմունքող,  տաղանդավոր  տեսաբան  և  լրագրող, համաշխարհային  գրականության  մեջ  պատվավոր  տեղ  գրավող  Էդգար  Պոն Ամերիկայի  §անառակ  զավակն¦ էր։  Նրան  համարում էին  անհաջողակ, չափազանցնում  նրա  բնավորության  թույլ  կողմերը,  զրպարտում,  դատապարտում նրան։  Հանկարծակի  չէ,  որ  Բոդլերն  առաջարկել  է  Պոյի  շիրմաքարին  գրել.  §Դուք բոլորդ,  որ  եռանդագին  ձգտել  եք  բացահայտել  ձեր  գոյության  օրենքները,  որ տենչացել եք անհունին, դուք, որոնց խեղդված զգացմունքները ստիպված են եղել մի սոսկալի  ափսոսանք  գտնել  գինարբուքի  մեջ,  աղոթե′ք  նրա  համար։  Այժմ  նրա մաքրագործված մարմնավոր էությունը լողում է այն էակների մեջ, որոնց գոյությունը նշմարել  էր  նա,  աղոթե′ք  նրա  համար,  ով  տեսնում  է  և  գիտե.  նա  կբարեխոսի  ձեզ համար¦։11 Ռալֆ  Էմերսոնը  Պոյին  համարում  էր  §ծաղրածու¦  (the  jingle  man),  Հենրի Ջեյմսը  նրա  պոեզիան  համարում  էր  իր  համերկրացիների  չձևավորված  ճաշակի վկայություն, իսկ  անգլիացի  պոետ  Տեննիսոնի համար Էդգար  Պոն« ամենայուրօրինակ տաղանդն էր, ով երբևէ ծնվել էր Ամերիկայում։ ", "Ժամանակը ցույց տվեց, որ սիմվոլիզմը՝ որպես աշխարհայացք, որպես գեղագիտական հայեցակերպ,  որպես  լեզու  և  լեզվամտածողություն,  պարարտ  հող  ուներ  նաև  նոր հորիզոնների  ձգտող  հայ  գեղարվեստական  գիտակցության  մեջ  և  միանգամից  ընկալ- վեց,  ընդունվեց  ու  տարածվեց  մշակութային  կյանքի  ու  գաղափարախոսության  գրեթե բոլոր  բնագավառներում։  Տերյանական  դպրոցը  այդ  համընդհանուր  հոգևոր  հե- ղաշրջումի օրինաչափ արդյունքն էր։ ", "Նշանակալից  է  Պոյի  գեղարվեստական  և  քննադատական  գործունեությունը՝ ուղղված  գրական  միջակությունների  դեմ,  և  այն  պայքարը,  որ  նա  ծավալում  էր գրական քննադատության հեղինակության բարձրացման համար։ ", "Պոյի  գրականությանը  բնորոշ  է  նաև  մի  ուրիշ  հատկանիշ.  ըստ  Բոդլերի  այն լիովին  հասկանալի  է։  Կանայք  նկարագրվում  են,  բայց  հպանցիկ  արագությամբ։ ", "Սա,  իհարկե,  գրողի  այս  օրագրության  միակ  առանձնահատկությունը  չէ.  նրա բոլոր գործերը համեմված են ասույթներով, աֆորիզմներով, իսկ այս օրագրության մեջ, իբրև  մի  առանձին  շերտ,  ուրույն  տեղ  են  զբաղեցնում  գրողի  այն  աֆորիստիկ  մտքերը, որոնք  առավել  պայմանավորված  են  պահի  հրատապությամբ,  ժամանակաշրջանի նկարագրությամբ:  Պայմանականորեն  սրանք  անվանենք  քաղաքական  աֆորիզմներ՝ աֆորիստիկ  մտքեր,  որոնք  գրված  են  զուտ  քաղաքական  շնչով,  բայց  ունեն  այն առանձնահատկությունը,  որ  թերի  են՝  իբրև  լիարժեք  աֆորիզմ  ներկայանալու  համար, որովհետև  միակողմանի  են,  այսպես  ասած,  բացակայում  է  մյուս  կողմը,  այսինքն  թե՝ միայն պատմականության մեջ կարող են արդիական հնչեղություն ունենալ, և նաև սա է այն  տարբերությունը,  որ  առկա  է  գրողի՝  արդեն  «բուն»  աֆորիզմների  և  սրանց  միջև. առաջինները  արդիական  են  բոլոր  ժամանակների  համար:  Սրանց  ևս  առանձին անդրադարձ կլինի: ", "Ռ.Ջեքսոնը,  կարևորելով  հոգեվերլուծական  մոտեցումը`  Ֆրոյդի  անգիտակցականի տեսությունը,  գրում  է.  «Գրական ֆանտազիաները, արտահայտելով անգիտակցականի մղումներ, բաց են հոգեվերլուծական ընթերցումների համար և պատկերային ձևերով Москалев М.В. Сказочное и фантастическое в трилогии И.Кальвино “Наши предки”//Четвертые андреевские чтения. УРАО. М. 2006. С. 193 Jackson R. Fantasy.Literature of Subversion. Routledge. Cambridge. 1981. P.20 հաճախ  ցույց  են  տալիս  “մարդկային  հասարակության”  և  այդ  անգիտակցական մղումների միջև լարվածությունը»:73 Համաձայնելով գրականագետի տեսակետին` հարկ ենք  համարում  նշել,  որ  անգիտակցականի  և  հասարակական  նորմերի  միջև  պայքարը ֆանտաստիկի  միայն  մի  կողմն  է:  Հոգեվերլուծությունը,  որքան  էլ  խոր  ուսումնասիրի այդ հակադրությունը՝ հաճախ անտեսում է այլ, ավելի կարևոր ասպեկտներ, ինչպիսին, օրինակ, ժանրի պոետիկան է: ", "Գրականագետ  Ց.Տոդորովն  իր  «Ֆանտաստիկ  գրականության  ներածություն» աշխատության  մեջ  ֆանտաստիկի  բուն  բառարանային  բացատրությունը  տեսնում  է անհավատալիի,  անիրականի  մեջ.  «Ֆանտաստիկ տեքստում հեղինակը պատմում է իրադարձությունների մասին, որոնք կյանքում չեն կարող տեղի ունենալ»:74 Իրոք,  ֆանտաստիկ  պատումի մեջ ռեալիստական նկարագրությունը փոխարինվում  է  մտացածինով,  երևակայականով  և  անհնարինով:    Սակայն  այն  նաև բազմաթիվ  նրբություններ,  ձևեր  և  ենթաձևեր  ունի:  Ֆանտաստիկն  իրականում գոյություն ունի գրականության ձևավորման ժամանակներից, և  ամեն ժամանակաշրջան  ունի  ֆանտաստիկի  մասին  սեփական  պատկերացումը:  Մենք կկենտրոնանանք  միայն  այն  դրսևորումների  վրա,  որոնք  այս  կամ  այն  ձևով արտացոլվել են Կալվինոյի «Մեր նախնիները» եռերգության մեջ: ", "Նրա  պատմվածքները  գրեթե  միշտ  ներկայացնում  են  գլխավոր  հերոսի պատմությունը։  Ինչ  վերաբերում  է  այն  բուռն  մղումին,  որով  նա  հաճախ  ջանում  է սարսափազդու լինել, ապա, ինչպես նկատել է Բոդլերը, այն հաճախ արդյունք է եղել մի  մեծ  կենսական  ներուժի,  երբեմն  համառ  ողջախոհության,  նաև  խոր  ու  զսպված զգացականության։  Անբնական  հաճույքը,  որ  մարդ  կարող  է  ստանալ՝  տեսնելով սեփական արյան հոսքը, կտրուկ ու ապարդյուն շարժումները, գրեթե ակամա դուրս թռած բարձրագույն ճիչերը, համանման երևույթներ են։ Ցավը թեթևացումն է ցավի, գործը հանգստի հանգստությունն է։ ", "Էդգար Պոն փիլիսոփաների նման ոգեշունչ ձգտում ունի դեպի միասնությունը։ ", "Նա  բարոյական  երևույթները  համանմանեցնում  է  ֆիզիկական  երևույթներին։ ", "Անդրադառնալով  շարահյուսական  կողմին,  նշենք,  որ  երեք  վեպերն  էլ  սկսվում  են հեքիաթային  պատումի  կանոնով:  Այսպես,  «Կիսված  վիկոնտի»  ինցիպիտում  կարդում ենք.  «Թուրքերի  դեմ  պատերազմն  էր:  Քեռիս`Տեռալբայի  Վիկոնտ  Մեդարդոն, Բոհեմիայի  դաշտավայրով  արշավում  էր  դեպի  քրիստոնյաների  ճամբարը:  Նրան ուղեկցում էր վահանակիրը` Կուրցիոն»79: ", "«Սաթն  փլեյսյան  պատմություն»  («Sutton  Place  Story»,  1946)  պատմվածքում Դեբորա անունով երեքամյա աղջիկը միայնակ հայտնվում է մեծ քաղաքի փողոցներում, իրեն  շրջապատող  մեծերի  մեջ,  ովքեր  մոռացել  են  սիրելը,  իսկ  նա  ծարավ  է  սիրո, ջերմության,    քնքշանքի,    բարության  ու  կարեկցանքի։  «Նա  քաղաքի  ծնունդ  էր  և  լավ գիտեր,  թե  ինչ  է  կոկտեյլը    և  շատ  խմելը։    Աղջկա  ծնողները  աշխատում  էին,  և  նա սովորաբար  տեսնում  էր  նրանց  միայն  երեկոյան,  երբ  սենյակ  էր  մտնում՝  հայրիկին  և մայրիկին    բարի  գիշեր  մաղթելու,  Կատերին  և  Ռոբերտ  Թենիսոնները    սովորաբար խմում  էին  իրենց  հյուրերի  հետ։    Դեբորային  թույլ  էր  տրվում  հյուրերին  փոխանցել ապխտած  սաղմոն։  Նա  եկել  էր  այն  եզրակացության,  որ  մեծահասակների  աշխարհի առանցքը  կոկտեյլներն  են»81։  Կարծես  թե    խախտվում  է  աշխարհի  կարգուկանոնը, այստեղ  ամեն  ինչ  սուտ  է,  ծախված  և  գումարի  իշխանության  տակ։    Ընկերները Դեբորայի  տուն  չեն  այցելում,  փոխարենն  այնտեղ  զվարճանում  են  «ինչ-որ    կարևոր» S.C.: Newberry College, 1967, p. 262. Newberry, S.C. : Newberry College, 1972, p. 408. մարդիկ։    Երեխան    հազվադեպ  է  տեսնում  ծնողներին,  ուստի  զրկված  է  ապահով լինելուց։    Երբ  որևէ    մեկը  կշտամբում  է  շվայտ  կյանք    վարող  ծնողներին,  որ  նրանք անուշադիր են  իրենց  փոքր երեխայի  հանդեպ  և չեն զբաղվում նրա դաստիարակությամբ ու խնամքով, երեխայի մայրը պատասխանում է. «Նա բանկում իր անունով  ութ  հազար  դոլար  ունի»82,  և  միանգամայն համոզված  է,  որ  այս պատասխանով հերքեց իրեն ուղղված բոլոր մեղադրանքները: ", "Հատկանշական  է,  որ  չնայած  վերը  նշված  սահմանափակումներին,  19-րդ  դարի վերջին  և  20-րդ  դարի  սկզբին  օսմանյան  հասարակությունը  գրականության  միջոցով ծանոթանում  էր  տարբեր  գաղափարախոսական  հոսանքներին:  Մասնավորապես` դարաշրջանի  առաջադեմ  մտածող  Բեշիր  Ֆուադը,  վեպը  համարելով  սոցիոլոգիայի ճյուղ,  այն  օգտագործում  էր  Օ.  Կոնտի  պոզիտիվիզմն  ու  սոցիալ-դարվինիզմը  որպես ավանդական  աշխարհայացքի  հակադրություն  ներկայացնելու  համար89:  Ուստի` ընդհանուր  առմամբ  կարելի  է  ասել,  որ  19-րդ  դարի  վերջի  20-րդ  դարի  սկզբի նորարարը.  Թևֆիք  Ֆիքրեթ,  Երևան,  ՎԷՄ  համահայկական  հանդես,  Գ  (Թ)  տարի,  թիվ  1(33)  հունվար- մարտ, 2011, էջ 1-29, նույնի Թուրք Բանաստեղծ Թևֆիք Ֆիքրեթը` Հայ Վրիժառուի Ներբողագիր, Լրաբեր հասարակական գիտությունների, Երևան, 2011, էջ 211-218: ", "առանձնահատկությունների և օսմանագիտական հետազոտություններ, հ. VI, ՀՀ ԳԱԱ ԱԻ, Երևան, 2009, էջ 323-330: ", "Նա  ընդունում  էր  միայն  քնարական  պոեզիան  և  ոչ  թե  դրամատիկականը  կամ էպիկականը։  Նա  խոնարհվում  էր  միայն  բարձրագույն  գեղեցկության  առջև։ ", "Դա  Ավետարանն  էր,  Գիդեոնի  օրինակներից  մեկը,  որը  նրանց  հարբած  ընկերներից մեկը գողացել էր հյուրանոցից: Այն միայն մեկ, թե երկու անգամ էին օգտագործել որպես առաքում»83։ ", "Ռ.Ջեքսոնը գտնում է, որ հեքիաթի լեզուն գալիս է հեռավոր անցյալից և անդեմ է. «Դա  մի  ձև  է,  որ  բացառելով  ընթերցողի  մասնակցությունը՝  ներկայացնում  է իրադարձություններ,  որոնք  ներառված  են  հեռավոր անցյալում, ամրապնդված  են ժամանակային հեռանկարի մեջ և ցույց են տալիս, որ իրենց ձայները վաղուց դադարել են  որևէ  ազդեցություն  ունենալ»:83  Ռ.  Ջեքսոնը  նման  եզրահանգումների  է Calvino I. Il barone rampante. Mondadori. Milano 2014, P. 3 Calvino I. Il cavaliere inesistente. Mondadori. Milano  2014, P. 3 Пропп В. Морфология волшебной сказки. Лабиринт. М. 2001. С. 27 Jackson R. Fantasy. Literature of Subversion. Routledge. Cambridge 1981. P.33 գալիս`օրինակ  բերելով  Գրիմ  եղբայրների  հեքիաթներից  մեկը:  Գրիմ  եղբայրների ժողովածուում  հեքիաթային  պատումն  իսկապես  անդեմ  է,  և  նրա  ձայնը  գալիս  է հեռավոր անցյալից: Կալվինոյի եռերգության վեպերում պատումն անդեմ չէ. նա ներկա ժամանակից  պատմում  է  հեռավոր  անցյալում  կատարված  իրադարձությունների մասին:  Ամենևին  պատահական  չէ,  որ  «Մեր  նախնիները»  հաճախ  անվանում  են «հերալդիկ պատմվածքներ»: «Հերալդիկ» մակդիրը ընդգծում է երեք վեպերում գլխավոր հերոսների,  «մեր  նախնիների»  սոցիալական  դիրքը՝  վիկոնտ,  բարոն,  ասպետ:  Երեք հերոսների հիմնական գործառույթը ժամանակային հեռավորությունն ընդգծելն է: ", "Եռերգության  մեր  ուսումնասիրության  մեջ  մենք  կարևորում  ենք  հատկապես քրոնոտոպի  առանձնահատկությունների  վերլուծությունը:  Երեք  վեպերում էլ պատկերելով  անցյալի  պատմական  իրադարձություններ՝  Կալվինոն  պատմողների լեզվով  փորձում  է  դրանք  կապել  ներկային:  Ֆանտաստիկի  և  անցյալի  կապի  մասին Դ.Սանդները  գրում  է.  «Ռեալիստականի  և  երևակայականի  փոխհարաբերության արդյունքում  ֆանտաստիկ  գրականությունն  արտահայտում  է  անցյալի  և անհավանականի  նոստալգիան»:84 «Մեր նախնիներում»  Դ.Սանդների նշած «նոստալգիան»  անցյալի  պատկերման  հիմնական  մեխանիզմն  է:  Վեպերի  պատումը ներկայացված է որպես երկրորդական կերպարների հուշեր, որոնք ներկայի  հետ ոչ մի աղերս  չունենալով,  կարող  են  կրել  թե՛  ֆանտաստիկ,  թե՛  հեքիաթային  բնույթ: ", "литературы, 1962, с. 8. Պատմվածքների  սյուժետային  զարգացման  մեջ    ֆանտաստիկայի    տարրեր կիրառելով՝  գրողը  ստեղծում  է    հոգեբանական  լարված  իրավիճակներ:  Օրինակ՝ «Հրեշավոր  ռադիոն»  պատմվածքի    դեպքում  ռադիոյի  միջոցով  Չիվերը  վեր  է  հանում ամերիկյան միջին դասի ներկայացուցիչների  ապրելակերպը և նյութական խնդիրներից առաջացող հոգեվիճակները: ", "Էդգար  Պոն  համաձայն  է  Պլատոնի  հետ  այն  հարցում,  որ  գոյություն  ունի  մի աշխարհ,  որը  լի  է  իդեալներով,  իսկ  այն  աշխարհը,  որում  մենք  ապրում  ենք,  սոսկ դրա  կրկնապատկերն  է։  Գեղեցիկ  իրերն  ու  առարկաները  հասկացնել  են  տալիս գեղեցիկի  մասին։  Բանաստեղծի  դերը  կայանում  է  նրանում,  որ  գտնի  այնպիսի բառակապակցություններ,  որոնք  կարդացողի  մոտ  կարթնացնեն  պլատոնական գեղեցկության մի տեսիլք։ ", "Սա  երիտասարդ  մարդու  անորոշ,  բայց  կենսականորեն  իրական  կարոտների պարզ  քնարական  վերապրումն  է։  Բանաստեղծը  թեթև  գրչով  ըստ  էության  էսթետաց- նում  է  կյանքը,  բնությունը՝  իր  տեսանելի  դրսևորումներով՝  ներքուստ  տերյանական անհասանելի երազանքի եզերքին։ ", "Գտնվելով  բիրտ  ու  անճաշակ  ռոմանտիկական  տարերքի  շրջապատում՝  Պոն կուլ չգնաց այդ տարերքին։ Նա ընթացավ ըմբոստի ուղիով, կանգնեց գեղեցկության պաշտպանության  դիրքերի  վրա  և  շնորհիվ  այդ  բանի՝  հայտնագործեց  ավելի սքանչելի ռոմանտիզմ, քան մինչ այդ հայտնի էր Ամերիկայում։ ", "կինոսցենարիստ, գրական-հասարակական հրապարակախոս, գործիչ, ԽՍՀՄ լրագրող, Գրողների շարքերում,  նրա  «առաքելությունը»  և  դրա  ընթացքը.  «Կոմկուսակցությունը  Եղիա Չուբարը  Փարիզ էր ղրկեր՝ կոմունիստական գաղափարներ  տարածելու գաղութահայության  մեջ:  Չուբարը,  սակայն,  կես  ճանապարհին  ծոցատետրը կորսնցուցած  ըլլալով,  հեռագրով  մը  նոր  դիրեկտիվներ  կպահանջե  Երևանեն  այն մասին՝  թե  ո՞ր  քաղաքը  պիտի  երթա  և  ի՞նչ  գաղափարներ  քարոզե»  /27/:  Նույն կերպարին  գրողի  երկրորդ  անդրադարձը.  տալով  նախ  արտաքին  տվյալներ  /«Եղիա Չուբար:  Կոմունիստ  շեյխ  մը՝  մեկ  լդրանոց  փաթթոցով»  /86//՝  գրողը  ստեղծում  է զգայական-տեսողական տպավորություն, պատկերի երկրորդ պարբերությունը գալիս է ավելի  ծանրակշիռ  դարձնելու  հեղինակի՝  նրա  նկատմամբ  ունեցած  վերաբերմունքը. գործի է դրվում «ծանր հրետանին»՝ սատիրան՝ ամբողջովին մերժելով կոմունիստական կուսակցության  այս  ներկայացուցչի  դեմքը:  Իբրև  ամփոփում՝  գալիս  է  առակ-խրատը՝ «…ինչպես ագռավը խրատ տա սոխակին իր ձայնը փոխելու…» /87/: ", "Լավագույն  կյանքի  երազը,  գեղեցիկ  ապագայի  հանդեպ  հավատը  անծանոթ  չէր նաև  նախորդ  շրջանի  հայոց  բանաստեղծությանը,  հիշենք  թեկուզ  Հովհ.  Թումանյանին։ ", "Պոյի  մշակած  ժանրի  տեսությունն  իր  մեջ  ներառում  է  մի  շարք  կարևոր տեսակետեր,  որոնք  նովելի  ժանրում  պետք  է  հաշվի  առնվեն  յուրաքանչյուր  գրողի կողմից:  Դրանցից  առաջինն  ու  ամենակարևորը  վերաբերում  է  նովելի  ծավալին: ", "Մահացել է 1937-ին: ", "Ընդհանրապես  Քյալաշյանի  առաջին  շրջանի  ստեղծագործությունը  նույնականու- թյան  հասնող  եզրեր  ունի  «Մթնշաղի  անուրջների»  հետ։  «Աստղոտ  գիշերը»,  «թովիչ շշուկները»,  ձգտումը  դեպի  հեռու  աշխարհներն  ու  ծովերը,  երազային  տեսլականը տանում  են  ուղիղ  դեպի  տերյանական  սիմվոլիզմին  հատուկ  պատկերամտածողու- թյունը։ Շեշտադրված են գեղեցիկի պաշտամունքը՝ արտահայտված սիրային տողերում, մարդկային  ներաշխարհի  ու  բնության  փոխադարձ  կապի  ու  փոխներթափանցման բանաստեղծական  գաղափարը։  «Պիտի  բաբախե  աղբյուրը  կյանքի»,–  բնության  ու մարդկային  ներաշխարհի  ներդաշնակության  գիտակցությունից  ծնված  այս  հավատը աշխարհից դառնացած անհատի միայնության «սրբազան երազն» է։ ", "Տրտմության,  թախծի,  անելանելիության  գաղափարը  ի  վերջո  պիտի  ճանապարհ փնտրեր  բանաստեղծի  հոգում,  այն  է՝  դեպի  հեռավոր  երկրների  մշուշոտ  գիրկը, անհայտի  նավավարին  պիտի  տաներ  անհաս  ափեր։  Եվ  այս  ամենը  «գաղտնի  շշուկի» թելադրանքով, որը ոչ այլ ինչ էր, քան «թեուրգյան» գաղտնիքը. Հեռավոր երկրից մի ձայն եմ լսում Որ կանչում է ինձ մաշող կսկիծով Ու հազար գաղտնի շշուկով խոսում – Կյանքս դարձնում տառապանքի ծով27։ ", "Եթե  §Աշերների  տան  անկումը¦  դիտարկենք  իր  սիմվոլային  նշանակության տեսանկյունից,  կնկատենք,  որ  դա  մի  յուրօրինակ  ու  ինքնատիպ  աշխարհ  է՝ հանգչող,  մեռնող,  հավերժական  անկման  ու  կորստի  շեմին  կանգնած:  Կովալյովի մեկնաբանությամբ  մի  ժամանակ  այն  եղել  է  մի  չքնաղ  աշխարհ,  ուր  մարդկային կյանքը բարգավաճում էր ստեղծագործական մթնոլորտում, ծաղկում էին արվեստը, երաժշտությունը,  պոեզիան,  ուր  Բանականություն  էր  տնօրինում  Մտքին:  Այժմ Աշերների  տունն  ամայացել  է,  կիսաիրականության  բնույթ  ստացել:  Կյանքը  լքել  է այս  տունը`  թողնելով  միայն  հուշեր:  Ինչպես  Ռոդերիկ  Աշերն  է  ասում.«Իրեն  ոչ  թե վտանգն  է  վախեցնում,  այլ  դրա  §արդյունքը¦,  որն  անխուսափելի  է  ու  սարսափելի: ", "Նա զգում էր իր արվեստի անօգտակարությունը, ապրում էր հոգեկան միայնության ու սարսափի զգացումով: Նա սարսափում էր կյանքի ու բանականության կորստից, որը,  ավաղ,  իրականանում  է  ստեղծագործության  վերջում.  նա  մեռնում  է՝ սարսափելով  վախից  ու  անմտությունից,  իսկ  Աշերների  տունը  փլուզվում  է  սև  լճի մեռած ջրերում: ", "Ռոդերիկը  և  նրա  քույրը,  ունենալով  նուրբ  հոգի,  չկարողացան  հարմարվել շրջապատող  աշխարհին:  Քրոջ  հիվանդությունն  ավելի  է  խորացնում  նրա հոգեվիճակը:  Ռոդերիկը  սխալմամբ  հողին  է  հանձնում  խոր  ուշագնացության  մեջ գտնվող  քրոջը,  իսկ  վերջինս  էլ  ուշքի  գալով  դուրս  է  գալիս  շիրիմից  և  §իր  հետևից քարշ է տալիս սարսափների զոհ անշունչ եղբորը¦: ", "Էլենի  մեջ  անսպասելիորեն  արթնանում  է  կարեկցանքի  զգացողությունը,  երբ ծանոթանում է երկու իտալացի տղաների հետ աղքատների թաղամասից՝ Իսթ Սայդից, և հյուրընկալում իր տանը: Մինչ այդ հերոսուհին ապրում էր մեկուսի՝ թույլ չտալով, որ դրսի քաոսային աշխարհը ներխուժի իր տարածք։  Սա առաջին անգամ էր իր կյանքում, երբ նա իսկապես սկսում է երկմտել՝ արդյոք ճի՞շտ կենսակերպով է ապրում։  Տղաները հնարավորություն  ունեին  ամբողջովին  փոխելու  աղջկա  կյանքը,  սակայն  նրանց  չի հետաքրքրում  այդ։ Փողի նկատմամբ իրենց կույր հրապուրանքով տարված՝ նրանք չեն նկատում այն կարևոր փոփոխությունները, որոնք սկսում են տեղի ունենալ աղջկա մեջ։ ", "литература”, 1984, с.76 Այսպիսով, յուրօրինակ  ոճով  գրված  այս  դեդեկտիվ  պատմվածքներն ընթերցողին  գրավում  են  իրենց  հոգեբանական  նուրբ  դիտողականությամբ, մանրամասների ճշմարտացիությամբ: ", "Ուշագրավ  է  նաև  այն  փաստը,  որ  Պոն  դիմել  է  նաև  գիտաֆանտաստիկ պատմվածքի  ժանրին:  Ժամանակակից  գիտական  ֆանտաստիկան  ձևավորվել  է Ժուլ Վեռնի ու Հերբերտ Ուելսի ստեղծագործություններից, որոնք էլ իրենց համարում են Է.Պոյի աշակերտներ ու հետնորդներ: "]}