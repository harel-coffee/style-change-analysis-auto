{"paragraph_source_docs": [0, 2, 1, 2, 2, 2, 2, 2, 2, 2], "source_docs_file": "Informatics and Computer Systems.json", "paragraphs": ["•  Պետք  է  բացառվի  որևէ  լուծման  գոյությունը,  որը  թույլ  կտա  գեներացնել արդյունքներն  ավելի  արագ  առանց հստակ որոշված հաշվարկների իրականացման: ", "Ենթադրենք տեսախցիկի միջոցով նկարահանումը սկսելուց որոշ ժամանակ անց պատկերում հայտնվում է օբյեկտ, որը կենդանի է, օրինակ՝ ձի (Նկար 2.15բ): ", "Քայլ  2.  Վերցնում  ենք  առաջին  մասիվը  և  անցնում  նրա  պարունակության մեջ գտնվող հանգույցների վրայով: Անկայուն գագաթ գտնելու դեպքում բերում ենք կայուն վիճակի: ", "Ծառի  առկայության  դեպքում  որպես  արդյունք  ձիու  սև  պատկերի  հետ  մեկտեղ կստանանք նշված շեղումային սև տարածքները (Նկար 2.16): ", "Նկար 2.16. Շեղումային տարածքների առկայությունը օբյկետի հայտնաբերման դեպքում: ", "Ինչպես  տեսանք,  հայտնվում  են  ավելորդ  տարածքներ,  որը  բերում  է`  առաջին հերթին  օբյեկտների  հայտնաբերման  ալգորիթմի  սխալ  աշխատանքի  և  երկրորդ, ժամանակի ավելորդ կորուստի: ", "Ակնհայտ է, թե ինչ կենսական նշանակություն կարող է ունենալ օբյեկտի արագ և ճշտորեն  հայտնաբերումը մարդկային կյանքին սպառնացող վտանգների կանխման տեսանկյունից,  այնպիսի  վայրերում,  ինչպիսիք  են,  օրինակ՝  երկաթուղային ճանապարհները և կայարանները: ", "Առաջարկվող մեթոդը: Մշակվել է շեղումային տարածքների (կեղծ թիրախների) հայտնաբերման  և  զատման  մեթոդ՝  օբյեկտների  հայտնաբերման  անսխալ աշխատանքը ապահովելու համար: Պատկերում կեղծ թիրախներն ընդկրկող տիրույթը կանվանենք  սխալանքի  տիրույթ:  Պարզ  է,  որ  սխալանքի  տիրույթի  հայտնաբերումը կարևոր դեր ունի, քանի որ  նկարների համեմատման ժամանկ այն զատելու շնորհիվ միայն հնարավոր կլինի գտնել իրական օբյեկտը: ", "Կեղծ  թիրախների  հայտնաբերումը:  Բաց  տարածության  մեջ  անգամ  քամու բացակյության  դեպքում  պոտենցիալ  տատանում  ստեղծող  օբյեկտները  բոլորովին անշարժ չեն մնում, օրինակ՝ ծառի դեպքում տերևները փոքրինչ շարժվում են: ", "Առաջին  անգամ  անվտանգության  տեսախցիկը  տեղադրելիս  ավտոնոմ  կերպով ֆիքսվում  է  առաջին  պատկերը,  որը  որպես  սկզբնական  պատկեր  կպահպանվի համակարգի կողմից: "]}