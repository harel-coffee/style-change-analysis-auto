{"paragraph_source_docs": [2, 3, 1, 5, 1, 2, 2, 2, 2, 2], "source_docs_file": "Law.json", "paragraphs": ["Այդպիսի  մոտեցման  առավելությունը  նախևառաջ  այն  է,  որ  դատական  կորպուսի ձևավորման  լիազորությունների  ամբողջ  համակարգն  այլևս  ապակենտրոնացված  է։ ", "պությունների  մասին»  ՀՀ  օրենքը,  որը  փոփոխվել  և լրացվել է  1997թ.  սեպտեմբերի  19-ին և 2001թ.  ապրիլի  25-ին,  ամփոփում  է  X X  դարավերջի  և XXI  դ.  դարասկզբի  Հայ  առաքե­ լական  եկեղեցու  իրավական  կարգավիճակը:  Այնուհետև'  2007թ.  փետրվարի  22-ին,  ըն­ դունվեց  «Հայաստանի  Հանրապետության  և  Հայ  առաքելական  սուրբ  եկեղեցու  հարա­ բերությունների  մասին»  ՀՀ  օրենքը,  որին  կանդրադառնանք  հաջորդ  ենթագլխում286: ", "Ինչպես հետևում է ժամանակակից իրավաստեղծ պրակտիկայի վերլուծությունից, համաշխարհային  գլոբալացումից  անմասն չեն  մնում  նաև  հասարակական հարաբերությունները  կարգավորող  ընդհանուր  կանոնները՝  իրավունքի  նորմերը։ ", "Այսպիսով,  ցանկալի  է  նշել,  որ  դոկտրինայում  բացակայում  է  միասնական մոտեցումը  պրոբացիայի  հասկացության  վերաբերյալ։  Սույն  աշխատության շրջանակներում չենք  հավակնում  առաջարկել  պրոբացիայի  ինստիտուտի համընդհանուր սահմանում՝ հաշվի առնելով տարբեր երկրներում դրա իրավական բովանդակության էական  տարբերությունները։  Միևնույն  ժամանակ  վերը մեջբերված մոտեցումները, ինչպես նաև այլ երկրների փորձի ուսումնասիրությունը կարող  է  ուղենիշ  հանդիսանալ  ՀՀ-ում  վերջերս  ներդրված  պրոբացիայի ինստիտուտի մասին դատողություններ կատարելու համար։ ", "Վերջինիս նպատակն է մասնավոր հատվածի համար գրավչության ստեղծումը և արդյունքում՝  առավել  բարենպաստ  իրավահամակարգեր  առաջարկելու  միջոցով պետությունների կողմից օտարերկրյա կապիտալի ներգրավումը։ ", "Սահմանադրական  դատարանի  անկախության  աստիճանը  բարձրացնելու նպատակ  է  հետապնդում  այդ  դատարանի  նախագահի  ընտրության  նոր  կարգը, համաձայն  որի՝  հենց  Սահմանադրական  դատարանն  է  իր  կազմից  վեց  տարի ժամկետով ընտրում Սահմանադրական դատարանի նախագահին և փոխնախագահին՝ առանց վերընտրվելու իրավունքի։ ", "Սահմանադրությամբ  սահմանված  է  Վճռաբեկ  դատարանի  պալատների նախագահների,  առաջին  ատյանի  և  վերաքննիչ  դատարանների  նախագահների նշանակման՝  հիմնական  հատկանիշներով  միասնական  կարգ։  Նրանց  նշանակում  է Հանրապետության նախագահը՝ Բարձրագույն դատական խորհրդի առաջարկությամբ,  համապատասխան  դատարանի  (պալատի)  կազմից։  Սակայն այստեղ  կա  նաև  որոշակի  տարբերություն։  Վճռաբեկ  դատարանի  պալատների նախագահները  նշանակվում  են  վեց  տարի  ժամկետով՝  առանց  վերանշանակման իրավունքի,  մինչդեռ  առաջին  ատյանի  և  վերաքննիչ  դատարանի  նախագահները նշանակվում  են  երեք  տարի  ժամկետով  և  կարող  են  նորից  նշանակվել  այդ պաշտոնում։ ", "Սահմանադրության  քննարկվող  հոդվածի  5-րդ  մասով  սահմանված  է  Վճռաբեկ դատարանի  նախագահի  ընտրության  կարգը։  Վճռաբեկ  դատարանի  նախագահին ընտրում  է  Ազգային  ժողովը  պատգամավորների  ընդհանուր  թվի  ձայների մեծամասնությամբ՝  Բարձրագույն  դատական  խորհրդի  առաջարկությամբ,  Վճռաբեկ դատարանի կազմից, վեց տարի ժամկետով՝ առանց վերընտրության իրավունքի։ ", "Կարծում ենք, որ դատավորների և դատարանների նախագահների նշանակման (ընտրության)  հարաբերությունների  սահմանադրական  կարգավորման  ոլորտում առկա  է  էական  իրավական  բաց։  Բանն  այն  է,  որ  սահմանված  չէ  վարչական դատարանի  դատավորների  և  նախագահի  նշանակման  կամ  ընտրության  որևէ ընթացակարգ։ Մինչդեռ Սահմանադրության 163-րդ հոդվածի 1-ին մասի համաձայն՝ վարչական  դատարանն  առանձնահատուկ  տեղ է  զբաղեցնում  դատական համակարգում  և  չի  դասվում  ընդհանուր  իրավասության  առաջին  ատյանի  կամ վերաքննիչ  դատարանների  թվում,  իսկ  գործնականում  այն  կարելի  է  դիտարկել, որպես մասնագիտացված դատարան։ Ելնելով վերը նշվածից՝ կարծում ենք, որ ճիշտ կլիներ  Սահմանադրության  քննարկվող  հոդվածում  ավելացնել  առանձին  մաս,  որով կսահմանվեր  (թեկուզ  ամենաընդհանուր  ձևով)  «մասնագիտացված  դատարան» եզրույթը  և  դրա  կազմավորման  կարգը։  Ավելացնենք,  որ  մեր  այս  առաջարկը համահունչ է ՀՀ  Սահմանադրության նախագծի վերաբերյալ  Վենետիկի հանձնաժողովի  այն  առաջարկին,  ըստ  որի՝  անհրաժեշտ  է  համապատասխան հոդվածով  ամրագրել «մասնագիտացված  դատարանների»  սահմանումն  ու հատկանիշները։172 Սահմանադրությամբ  ամրագրված  դատական  կորպուսի  կազմավորման ընթացակարգերի  հետ  կապված՝  առկա  է  նաև  հատուկ  քննարկման  արժանի  ևս  մեկ հիմնախնդիր։  Սահմանադրության  166-րդ  հոդվածի  1-ին  մասի  համաձայն՝ Սահմանադրական  դատարանի  դատավորն  ընտրվում  է  Ազգային  ժողովի  կողմից տասներկու  տարի  ժամկետով։  Ավելին,  միևնույն  անձը  Սահմանադրական դատարանի  դատավոր  կարող  է  ընտրվել  միայն  մեկ  անգամ։  Մինչդեռ  ՄԻԵԴ-ի նախադեպային իրավունքով՝ պաշտոնավարման ժամկետը համարվում է դատավորի անկախության  երաշխիքներից  մեկը։173  Այս  առումով  քննարկվող  դրույթի համապատասխանությունը  ՄԻԵԴ-ի  նախադեպային  իրավունքին  բավականին (http://hudoc.echr.coe.int/eng?i= 001-58016); Affaire LUKA c. ROUMANIE, (Reguete 34197/02),21/07/2009, § խնդրահարույց  է,  քանի  որ  դրանով  իսկ  կարող  է  կրճատվել  Սահմանադրական դատարանի առանձին գործող անդամների պաշտոնավարման ժամկետը։ ", "Դատական  իշխանության  անկախության  ապահովման  և,  մասնավորապես, դատավորների  իրավական  կարգավիճակի  ամրապնդման  համար  կարևոր նշանակություն ունի դատավորների պատասխանատվության ոլորտի հարաբերությունների սահմանադրական կարգավորումը։ "]}