{"source_docs_file": "Literature.json", "paragraphs": ["հանդիպումը: ", "– Այդ դուք չէիք, Ձերդ Մեծություն, դա Ալեքսանդր Մեծն էր: ", "– Հա՛, իհա՛րկե, - պատասխանեց Նապոլեոնը, - Ալեքսանդրի և Դիոգենեսի – Միայն թե այն ժամանակ, - ավելացրեց Կոզիմոն, - Ալեքսանդրն էր, որ հարցրեց Դիոգենեսին, թե ինչ կարող է անել նրա համար…»:133 Այստեղ,  ինչպես  տեսնում  ենք,  հայտնի  պատմական  անեկդոտը  փոքր միջտեքստային խաղով՝ նոր մեկնաբանություն է ստացել. հարցնողը և պատասխանողը դերերով  փոխվել  են,  և  հարցնողը՝  Ալեքսանդրի  տեղ  ներկայացած  Բոնապարտը, «փիլիսոփա» Կոզիմոյին խնդրում է պաշտպանել իրեն արևից: ", "Վեպում  պատմության դերի մասին Կալվինոն գրում է. «սա ոչ էլ պատմավեպ է: ", "Այս արիստոկրատներն ու “լուսավորիչները”, յակոբինյաններն ու բոնապարտիստները բալետի ֆիգուրներ են»:134 Հետևելով  պատմավեպի  սկզբունքներին՝  Կալվինոն  վեպում  միաժամանակ ծաղրի  է  ենթարկում  այդ  ժանրը:  Հեղինակն  ընդգծում  է,  որ  սա  պատմավեպի  ոչ  ուղիղ ծաղր  է,  քանի  որ  ինքը  խուսափել  է  այնպիսի  գիտակցված  անախրոնիզմներից,  որոնք կարող  էին  «Բարոնը  ծառի  վրա»  ստեղծագործությունը  դարձնել  պատմավեպի հերթական պարոդիաներից մեկը: ", "Պատմավեպից  բացի,  այստեղ  կարելի  է  նկատել  նաև  այլ  ժանրերի,  օրինակ՝ ավազակային վեպի  տարրեր:  Ծառերի  վրա  գտնվելու  առաջին  տարիներին  Կոզիմոն ծանոթանում  է  ավազակների  հետ,  երբեմն  օգնում  նրանց,  նույնիսկ  ընկերանում նրանցից  մեկի  հետ:  Կոզիմոյի  արկածները  երբեմն  հիշեցնում  են  իսպանական ավազակային  վեպերը,  սակայն  նա  ավազակների  գործունեությանը  չի  մասնակցում, միայն  հետևում  է  ծառերի  բարձունքից,  հետևաբար՝  Կոզիմոյին  չենք  կարող  համարել ավազակային  վեպին  բնորոշ  հերոս,  իսկ  ավազակային  վեպն  այստեղ  նոր մեկնաբանություն ստացած ժանրային շերտերից մեկն է: ", "Կալվինոյի  վեպի  կարևոր  ժանրային  շերտ  է  նաև  դաստիարակության վեպը (Bildungsroman),  որը  կարևորում  է  կերպարի  կայացման  ընթացքը  և  դրան  նպաստող փոփոխությունները:  Վիպական  կերպարի  մասին  խոսելիս  Բախտինը  այսպես  կոչված «սովորական»  վիպական  հերոսին  բնորոշում  է  որպես  ստատիկ  ու  անփոփոխ. «Կառուցման բոլոր հնարավոր տարբերություններով հանդերձ հերոսի կերպարում չկա շարժում, չկա կայացում: Հերոսն այն անշարժ և ամուր կետն է, որի շուրջ վեպում տեղի է ունենում ցանկացած շարժում: Հերոսի կայունությունն ու ներքին անշարժությունը վիպական շարժման նախադրյալն են…»:135 Ըստ  Բախտինի՝  բոլորովին  այլ  է  դաստիարակության  վեպի  հերոսի  կերպարը. «Այս գերիշխող, մասսայական տեսակի կողքին կա այլ, ավելի հազվագյուտ՝ կայացող վիպական հերոսի տեսակը: Իբրև հակադրում ստատիկ հերոսի միասնությանը՝ այստեղ գործում է հերոսի դինամիկ միասնությունը: Հերոսի փոփոխությունը ձեռք է բերում սյուժետային նշանակություն, և սրա հետ կապված՝ արմատապես վերափոխվում և վերաիմաստավորվում է վեպի ողջ սյուժեն»:136  Այսպիսով,  դաստիարակության  վեպի հերոսի համար ներքին  փոփոխությունը, հոգեբանական, բարոյական և քաղաքացիական  ձևավորումը  կերպարը  ստեղծող  և  ժանրը  բնորոշող  ամենաէական գործոնն  է:  Եթե  հերոսի  բնավորության,  աշխարհայացքի  մեջ  փոփոխություն  չի կատարվում,  ստեղծագործությունը  չի  կարող  համարվել  դաստիարակության  վեպ:  Այդ ժանրի  առաջին  օրինակներն  են  համարվում  Գյոթեի «Վիլհելմ  Մայստերի ուսումնառության տարիները» և Ռուսոյի «Էմիլը»:  18-19-րդ դարերի գրականության մեջ ստեղծվել  են  դաստիարակության  վեպի  բազմաթիվ  հերոսներ՝  Ռոբինզոն  Կրուզո, Գուլիվեր,  Թոմ  Ջոնս,  Ժուլիեն  Սորել,  Ֆաբրիցիո  դել  Դոնգո,  Ջեյն  Էյր,  Փիփ,  Դեյվիդ Կոպերֆիլդ,  Ֆրեդերիկ  Մորո  և  այլք,  որոնց զարգացումը  և  փոփոխությունը հոգեբանական է: Ինչպես «Կիսված վիկոնտում», այնպես էլ «Բարոնը ծառի վրա» վեպում կերպարային  փոփոխությունը  պայմանավորված  է  ոչ  թե  հոգեբանական,  այլ, բացառապես, ֆիզիկական ֆանտաստիկ վիճակով: ", "Վեպի  առաջաբանում  Կալվինոն  Կոզիմոյի  կյանքը  բնորոշել  է  որպես «միապաղաղ»:  Գրականագետներից  ոմանք  նույնպես  նկատում  են  եռերգության  այս  և մյուս երկու վեպերի հերոսների ստատիկ վիճակը. «Բոլոր վեպերում հեղինակը հատուկ շեշտադրում է անում գործողության զարգացման վրա: Կարելի է ասել, որ Կալվինոն պատմելիս այլ բան չի էլ անում, և այդ գործողության դերն այնքան մեծ է, որ այն հոգեբանականի և հոգևոր որոնումների համար տեղ չի թողնում»:137 Ընդունելով, որ  այս վեպում իրոք բացակայում են հերոսների հոգևոր որոնումներն ու հոգեբանական գծերը՝ նշենք,  որ  դա  բխում  է  գործողության  գերիշխող  դերից:  Կալվինոյի  պատումի  առանցքը վիզուալ պատկերն է և կերպարների ֆիզիկական վիճակը: ", "«Բարոնը  ծառի  վրա»  ստեղծագործությունը,  պարունակելով  դաստիարակության վեպի տարրեր (հերոսի՝ մանկությունից մինչև ծերություն տարբեր տարածաժամանակային  իրադրություններում  հայտնվելը  և  կերպարի  կայացումը), այդուհանդերձ,  զուրկ  է  հերոսի  հոգեբանական  կայացման  նկարագրությունից:  Դա պայմանավորված  է,  թերևս,  Կոզիմոյի  ընտրության  ազատությամբ,  ինչպես,  օրինակ, Օլիվաբասայի՝ իր պես ծառին ապրողներին հրաժեշտ տալու դրվագում: Արքունիքի հետ հարաբերությունները կարգավորած համայնքը որոշում է իջնել ծառից և ապրել ինչպես բոլորը, սակայն Կոզիմոն չի հրաժարվում իր ապրելակերպից. андреевские чтения. УРАО. М. 2006. С. 194 « – Աքսորն ավարտված է, - ասում էր կոմսը, - վերջապես կարող ենք գործի դնել այն, ինչի մասին վաղուց էինք մտածում: Էլ ինչու՞ ես մնում ծառերի վրա, բարո՛ն: Ցա՛ծ իջի՛ր, էլ իմաստ չունի: ", "մնալ»:138 –  Ես այստեղ  ձեզանից առաջ  եմ  բարձրացել, պարոնա՛յք,  և  կշարունակեմ Այս  հատվածը  Կոզիմոյի՝  հորը  տված  խոստումի  յուրօրինակ  կրկնությունն  է: ", "Նման  կրկնություններն  ավելի  են  ընդգծում  Կոզիմոյի  այսուհետ  «ծառային»  կյանքի բնույթը: Գրականագետ Չ.Կասեսը վեպին նվիրված իր գրախոսականում շեշտում է հենց այդ հատկանիշը. «1767 թ. հունիսի 15-ից մինչև իր մահը Կոզիմո Պիովասկո դի Ռոնդոյի էությունը  մշտնջենական  է  և  անփոփոխ.  դա  պայմանավորված  է  ծառերի  վրա անցկացրած  կյանքով,  որտեղից  երբեք  չի  իջնում»:139  Ֆանտաստիկն  այս  դեպքում նույնպես կապված է Կոզիմոյի ֆիզիկական վիճակի հետ: ", "«Բարոնը  ծառի  վրա»  վեպում  յուրօրինակ  արտահայտություն  է  գտել  նաև դաստիարակության վեպի առանցքային ժանրային հատկանիշներից մեկը՝ սիրո թեման, որն  անմիջականորեն  կապված  է  հերոսի  կայացման  գործընթացի  հետ:  Կալվինոյի վեպում  հերոսն  իր  ապագա  սիրուն՝  Վիոլային  առաջին  անգամ  հանդիպում  է պատահականորեն, դեռ մանուկ հասակում: Այստեղ կարելի է տեսնել տարբեր՝ Դանթեի «Նոր  կյանքից»՝  մինչև  հանրահայտ  հեքիաթային  պատումների  ավանդույթների շարունակություն: ", "«Կոզիմոն նայեց ցած: Մոտակա մեծ ծառի ճյուղից կախված ճոճանակի վրա տասնամյա մի աղջնակ էր նստած: Շիկահեր, երեխայի համար փոքր-ինչ անսովոր բարձր սանրվածքով, երկնագույն հագուստով, որ էլի կարծես մեծերի համար լիներ, ժանյակազարդ կիսաշրջազգեստը ծածկում էր ճոճանակի նստատեղը: Աղջնակը նայում էր կիսափակ աչքերով, քիթը վեր պարզած, կարծես փորձում էր տիկնոջ տեսք ընդունել, և հատ-հատ կծելով խնձոր էր ուտում՝ գլուխն անընդհատ խոնարհելով դեպի ձեռքը, որ պետք է և՛ խնձորը պահեր, և՛ ճոճանակի պարանից բռնվեր, ամեն անգամ, երբ ճոճանակն իր կամարից ցածր դիրքում էր հայտնվում, ինքն իրեն հրում էր՝ փոքրիկ կոշիկների ծայրերը հարվածելով գետնին, շրթունքների արանքից դուրս էր թքում կծած խնձորի կճեպները և երգում` Oh là là là! La ba-lan-çoire…»:140 Գրականագետ Սիլվիա Ձանգրանդին աղջնակի հայտնվելու դրվագն անվանում է «գեղանկարային»:141  Նույնքան  գեղանկարային  են  Կոզիմոյի  և  Վիոլայի  բոլոր հանդիպումներն  ու  սիրային  տեսարանները  արդեն  հասուն  տարիքում:  Վիոլայի կերպարը  այդ  ընթացքում  զարգացում  է  ապրում.  դա  երևում  է  նաև  հերոսուհու արտաքինի նկարագրության մեջ հեղինակի կողմից կատարված նոր շեշտադրումներում. «Կոզիմոն այժմ ավելի լավ էր տեսնում թե՛ նրա դեմքը, թե՛ նրան առհասարակ: ", "Նա նստած էր թամբին, նրա դեմքն ասես և՛ հասուն տիկնոջ, և՛ երեխայի դեմք լիներ, ճակատը կարծես երջանիկ էր այդ աչքերից վեր գտնվելու, աչքերը՝ երջանիկ այդ դեմքի վրա լինելու համար, քիթը, բերանը, կզակը, վիզը, նրան պատկանող ամեն ինչ երջանիկ էր՝ նրա ինչ-որ մի մասում լինելու համար, ամենը, ամենը, ամենը հիշեցնում էր աղջկան, որին տեսել էր տասներկու տարի առաջ՝ ծառից կախված ճոճանակի վրա ճոճվելիս: Դա Սոֆոնիսբա Վիոլա Վիոլանտե դ'Օնդարիվան էր»:142 Չնայած  կանացի  կերպարի  այդ  պոետիկ  ներկայացմանը՝  Կալվինոն  Վիոլային օժտում  է  ուժեղ  բնավորությամբ:  Պարզվում  է,  օրինակ,  որ  նա  համագործակցում  է ավազակների  հետ,  որոնց  հետ  ծանոթացնում  է  նաև  Կոզիմոյին:  Հիշեցնենք,  որ դաստիարակության վեպի կերպարային համակարգում հաճախ հանդիպում ենք երկու հակադիր  հերոսների:  Կալվինոյի  վեպում  երկու  հերոսներն  էլ  ըմբոստներ  են,  սակայն հակադրությունը՝ նրանց ակտիվության մեջ է:  Կոզիմոյի ըմբոստությունը ավելի պասիվ է,  նա  բավարարվում  է  ճղճիմ  աշխարհից  հեռանալով  և  մեկուսանալով  ծառերի աշխարհում,  իսկ  Վիոլան  գործուն  է:  Առաջին  հանդիպումից  հետո՝  նա  մանկական ոգևորությամբ  համաձայնում  է  Կոզիմոյի  հետ  կիսել  նրա  ապրելակերպը,  որոշ ժամանակ  ապրում  է  նրա  ստեղծած  ծառերի  աշխարհում,  սակայն  Վիոլայի  ակտիվ էությունը չի կարող երկար դիմանալ  այդ ուտոպիային, ուստի նա մի օր որոշում է լքել Կոզիմոյին:  Սիրահարված  Կոզիմոն  ընդունում  է  Վիոլայի  որոշումը՝  տեղի  տալով  նրա ուժեղ  բնավորությանը։  Երբ  Վիոլայի  ընտանիքը  հեռանում  է  Օմբրոզայից,  Կոզիմոյին մնում է միայն շարունակել այցելել նրանց լքված այգին: ", "Կոզիմոյի  և  Վիոլայի  հանդիպումների  նկարագրությունը,  նրանց  զրույցների թեմաներն  ու  համատեղ  որոշումները  կարելի  է  համարել  ռեալիստական:  Այսպես, օրինակ,  երբ  Վիոլան  փորձում  է  հասկանալ  սիրեցյալի՝  իր  համար  անծանոթ, տարօրինակ  աշխարհը,  Կոզիմոն  հիմնավոր  և  համոզիչ  է  բացատրում  գետնի  վրա  իր կյանքի ընթացքում ապրած դժկամության և հիասթափության, իր ըմբոստ, կարծրացած «եսի»  ձևավորման  պատճառները:  Իհարկե,    դաստիարակության  վեպի  կանոնների համաձայն՝  Վիոլայի  հանդեպ  սերը  մեղմում  է  Կոզիմոյի  ըմբոստ  հոգին,  սակայն  նա հավատարիմ է մնում իր ստեղծած ծառերի աշխարհում ապրելու որոշմանը: ", "Ինչպես  փորձեցինք  ցույց  տալ,  «Բարոնը  ծառի  վրա»  վեպում  միախառնված  են պատմավեպի  և  դաստիարակության  վեպի  ժանրային  հատկանիշները,  ինչը հիմնականում պայմանավորված է պատումի ընդհանուր ֆանտաստիկ բնույթով, որն էլ իր  հերթին  ձևավորվում  է  նախնական  վիզուալ  պատկերից:  Հենց  այդ  վիզուալ պատկերը՝  ծառերի  վրա  գոյությունը,  անհնարին  է  դարձնում  կերպարի  էվոլյուցիան: ", "Դրա  հետ  մեկտեղ  Կոզիմոյի  կերպարը  չի  կարելի  համարել  պարզ,  նրանում միախառնված  են  թե՛  18-րդ  դարի  «լուսավորական»,  ռացիոնալ,  թե՛  19-րդ  դարի ռոմանտիկական  գրականության  ըմբոստի,  թե՛    20-րդ  դարի  մեկուսացած  կերպարի գծերը:  Սակայն    այս  մեկուսացումը  նման  չէ  էկզիստենցիալիստական  օտարացմանը, Կոզիմոյի  կերպարում  հակահերոսի  գծեր  չկան,  նա  իրեն  հասարակությունից  չի օտարում,  օրինակ,  շփվում  է  վիլլայի  գրադարանից  գրքեր  բերող  կրտսեր  եղբոր  հետ: ", "Վեպում  ստեղծած  գրքային աշխարհի  ավելի  լայն  ու  պարադոքսալ  պատկերը Կալվինոն հետագայում զարգացնելու է իր «Եթե ձմեռային մի գիշեր մի ճանապարհորդ» վեպում,  սակայն  «Բարոնը  ծառի  վրա»  վեպում  էլ  ընթերցանության  թեմային    կարևոր տեղ  է  հատկացվում:  Ծառերի  վրա  ապրած  իր  կյանքի  զգալի  մասը  Կոզիմոն անցկացնում  է  18-րդ  դարի  ժամանակակից  դասականների  գրքերի  ընթերցանությամբ: ", "Ծանոթանալով Ջան դեյ Բրուգի անունով մի ավազակի հետ՝ Կոզիմոն Ռոբինզոնի պես ցանկանում  է  կրթել  նրան,  ներքաշել  ընթերցողական  իր  աշխարհը:  Կալվինոն  իր հերոսի    «ծառերի»  գրադարանում  տեղադրում  է  18-րդ  դարի  հայտնի  վեպերը՝  Լըսաժի «Ժիլ  Բլասը»,  Ռիչարդսոնի  «Կլարիսան»,  Ֆիլդինգի  «Ջոնաթան  Ուայլդը»,  որի  վերջին « – Պատմի՛ր, թե ոնց է վերջանում, - ասաց դատապարտյալը: ", "– Ցավում եմ, Ջաննի, - պատասխանեց Կոզիմոն, - Ջոնաթանին կախում են: ", "– Եղավ, շնորհակալ եմ: Գոնե այդպես կիմանամ, որ այդ գիրքն իմ մասին է»:143 Ֆիլդինգի  դասական  վեպին  այս  հղումը  ընդգծում  է  Ջան  դեյ  Բրուգիի  և Ջոնաթանի կերպարների միջև միջտեքստային կապը: ", "Մեր  կարծիքով՝  Կոզիմոն  ընդհանրություններ  ունի  ոչ  միայն  Ռոբինզոնի,  այլև Վոլտերի  Կանդիդի  և  Սվիֆտի  Գուլիվերի  հետ:  Ծառերին  մագլցելով՝ Կոզիմոն ականատես  է  լինում  աշխարհի  արհավիրքներին,  որոնց  մասին  գետնի  վրա  լինելով միգուցե  և  չիմանար:  Նույն  կերպ  Կանդիդը,  աշխարհով  մեկ  ճամփորդելով՝  տեսնում  է, որ  այն  իր  ուսուցչի՝  Պանգլոսի  նկարագրածի  ճիշտ  հակառակն  է:  Կոզիմոյի  ընկերոջ՝ ավազակ  Ջան  դեի  Բրուգիի  մահապատիժը,  հորեղբոր՝  կավալեր  Ավոկատոյի  դաժան սպանությունը  հիշեցնում  են  «Կանդիդում»  նկարագրված  դաժան  փորձությունները: ", "Երկու  հեղինակների  հերոսներն  էլ  չեն  հասնում  վերջնական  փիլիսոփայական ճշմարտությանը:  Կոզիմոյի  ընտրած  տարօրինակ  տոպոսը  հիշեցնում  է  նաև  Սվիֆտի նկարագրած  անիրական  աշխարհները:  Սակայն  նրանց  միջև  կա  մի  էական տարբերություն.  Սվիֆտի վեպում տոպոսները փոխվում են, և տարբեր աշխարհներում փոխվում է Գուլիվերի դերը, իսկ Կոզիմոյինը շարունակում է մնալ նույնը: Հեղինակային բազմաթիվ  հղումներն  ու  զուգահեռները  Կալվինոյի  վեպը  դարձնում  են  18-րդ  դարի գրականության մի հանրագիտարան: ", "Կանդիդի  և  Գուլիվերի  մասին  վեպերի  հետ  ակնհայտ  ընդհանրությունը  թույլ  է տալիս «Բարոնը ծառի վրա» վեպում բացահայտել ևս երկու ժանրային շերտ, դրանք են արկածային  վեպի  առանձնահատկությունները,  որոնք  արտահայտված  են  միայն ֆաբուլայի  մակարդակով,  և  ներքին բովանդակության  մեջ  արտահայտված փիլիսոփայական վեպի  որոշ  գծեր:  Նկատի  ունենք  Կոզիմոյի  մեկուսացման  պատճառը և  բացարձակ  ազատության  ձգտումը,  որն  ուղղորդում  է  նրան  ծառերի  վրա բարձրանալու որոշումից՝ մինչև մահվան տեսարանը, երբ Բիաջոն և մյուսները տեսնում են, թե ինչպես է «հոգեվարքի մեջ գտնվող Կոզիմոն» «oդապարիկի պարանից բռնված… չքանում  ծովի  անեզրության  մեջ»:144  Այս  դրվագը  կարելի  է  համարել  նաև  Քրիստոսի համբարձման ակնարկ: ", "Վեպի  ժանրային  բնորոշման  մեջ  կարևոր  տեղ  է  զբաղեցնում  նաև  պատմողի դերը,  որն  այս  վեպում  կատարում  է  Կոզիմոյի  եղբայր  Բիաջոն,  և  որն  այստեղ  ավելի չեզոք  է,  քան  եռերգության  մյուս  երկու  վեպերում:  Կոզիմոյի  եղբայրն  ընդամենը  նրա տարեգիրն  է,  որը  եղբոր  պատմությունը  փորձում  է  ներկայացնել  առավելագույն ճշգրտությամբ:  Կոզիմոյի  արկածների  մասին  նա  հիմնականում  լսել  է  հենց  եղբորից, սակայն  խոստովանում  է,  որ  Կոզիմոն  հաճախ  «կատարում էր նոր հավելումներ, ընդարձակումներ, չափազանցություններ, նոր կերպարներ և դրվագներ էր ներմուծում, սրանով պատմությունն աղավաղվում էր, դառնում ավելի հնարովի, քան սկզբում էր»:145 Փաստորեն գրքում կա երկու պատմող. մեկը Կոզիմոն է, որն անկասկած «անվստահելի պատմող»  է,  մյուսը՝  իր  տարեգիր  եղբայրը,  որն  իր  տեսածն  ու  լսածը  ջանում  է ճշգրտությամբ  թղթին հանձնել: Վեպի վերջին  գլուխներից մեկի սկզբում Բիաջոն գրում է. «Կոզիմոն շատ է պատմել պատերազմի ժամանակ անտառներում կատարած իր սխրանքների մասին, որոնք այնքան անհավատալի են, որ այս կամ այն տարբերակը պատմելու ցանկություն չունեմ: Այստեղ խոսքը փոխանցում եմ նրան…  »:146  Կոզիմոյի անունից  պատմված  այս  միակ  գլխում  ստեղծվում  է  անհավատալի,  անհնարին, ֆանտաստիկ մի պատմություն, որ Կոզիմոյին նմանեցնում է բարոն Մյունխհաուզենին: ", "Կոզիմոյի  բարոնի  տիտղոսը  նույնպես  հղում  է  այդ  հայտնի  ստախոսի  կերպարին: ", "Այսպիսով՝  «Բարոնը  ծառի  վրա»  վեպը  բարդ,  մի  շարք  ժանրային  շերտերից բաղկացած ստեղծագործություն է: ", "Մենք  փորձեցինք  վերհանել  արկածային  և  դաստիարակության  վեպերի, պատմավեպի  և  այլ  վիպական  ժանրերի  առանձնահատկությունները,  որոնք  հաճախ վերափոխվում  են՝  ստանալով  պարոդիայի  ժանրային  ձև:  Հիմնական  պատումը ֆանտաստիկ  է,  սակայն  հարստացված  է  վերը  նշված  կամային  ձևափոխումների ենթարկված բոլոր ժանրային շերտերով: ", "Կալվինոյի  ստեղծագործության  երկրորդ՝  «ֆանտաստիկ»  փուլը  եզրափակում  է «Մեր  նախնիները»  եռերգության   վերջին՝ «Գոյություն չունեցող ասպետը»  (1959)  վեպը: ", "«Հերալդիկ» եռերգության առաջին երկու վեպերին «Գոյություն չունեցող ասպետը» մոտ է  թե՛  ժանրային,  թե՛  թեմատիկ  առումով.  այն  նույնպես  պատմա-առասպելական անցյալից  վերցված  մի  պատում  է,  որն  այլաբանորեն  ներկայացնում  է  հեղինակի բարոյա-փիլիսոփայական  հայացքները:  Ժանրային  և  պատմողական  տեսանկյունից «Գոյություն չունեցող ասպետը» կարելի է համարել եռերգության մեջ ամենից բարդը. սա Կալվինոյի ստեղծագործության մեջ առաջին վեպն է, որտեղ նա փորձում է «պատումից» անցում կատարել դեպի «տեքստ»: ", "Ընդհանուր  հեքիաթային  պատումի  մեջ  այստեղ,  ինչպես  «Բարոնը  ծառի  վրա» վեպում,  առկա են  միջտեքստային  հղումներ  դասական  այլ  տեքստերին, մասնավորապես  հերոսական  պոեմին  և  ասպետական  վեպին:  Միջտեքստային  և մետատեքստային  փորձերը  հետագայում  զարգացվելու  են  հեղինակի  ավելի  ուշ  գրված «Խաչվող ճակատագրերի ամրոցը» վեպում: ", "Նշենք  նաև,  որ  նախորդ  վեպերի  համեմատ՝  այստեղ  գեղարվեստական կերպարները  շատ  ավելի  խորհրդանշական  են,  ուստի  կարող  են  ունենալ  տարբեր մեկնաբանություններ:  Թերևս  դա  է  պատճառը,  որ Einaudi  հրատարակչության  կողմից առաջին  անգամ  լույս  տեսնելուց  հետո՝  վեպը  տարբեր  գրականագետների  կողմից ստացել  է  տարբեր  մեկնություններ:  Գիտնականները  հիմնականում  անդրադարձել  են վեպի  ֆանտաստիկ  տարրերին  և  եռերգության  մյուս  երկու  վեպերում  առկա  նույն տարրերի հետ համեմատությանը: ", "Աշխատելով չկրկնել մեզ հայտնի քննադատական գրականության մեջ  ասվածը՝ մենք  կանդրադառնանք  մի  շարք  ժանրային  և  թեմատիկ  խնդիրների՝  շեշտը  դնելով կերպարների տարբեր նշանակությունների և հատկապես նրանց ինքնության որոնման, ձեռքբերման և կայացման խնդիրների վրա: ", "Շարունակելով  եռերգության  առաջին  երկու  վեպերի  գաղափարական  գիծը՝ Կալվինոն այս վեպում նույնպես ուսումնասիրում է անձի թերարժեքության, ինքնության և  ազատության  խնդիրները,  որոնք  քննարկում է  ֆանտաստիկ  պատումի շրջանակներում:  Եռերգության  1991  թվականի  հրատարակության  առաջաբանում Կալվինոն  գրում  է.  «“Կիսված վիկոնտը” պատմում է մարդկային թերարժեքության, մասնակիության,  թերի  կայացման  մասին,  “Բարոնը  ծառի  վրա”՝  մեկուսացման, հեռավորության  և  մերձավորի  հետ  հարաբերվելու  դժվարության,  իսկ  “Գոյություն չունեցող  ասպետը”՝  դատարկ  ձևականությունների,  ընդհանուրից  չտարբերվելու մասին»:147 Երեք  վեպերում  էլ  ինքնության խնդիրը  այն  սյունն  է,  որի  վրա  կառուցվում  է կերպարների  գաղափարական  նշանակությունը,  սակայն  եթե  «Կիսված  վիկոնտում» մասնատված  հերոսը  ձգտում  է  հասնել  լիարժեքության,  «Բարոնը  ծառի  վրա»  վեպի անհնարին  թվացող  տոպոսում՝  նոր  աշխարհի,  քաղաքակրթության  ստեղծմանը,  ապա «Գոյություն  չունեցող  ասպետում»  անձի  ինքնության  խնդիրը  կապված  է  այնպիսի խնդիրների  հետ,  ինչպիսիք  են  մարդկային  գոյության  հանդեպ  կասկածը  և ֆանտաստիկի անհետացման հետ՝ իրականի հաստատումը: ", "Ըստ  գրաքննադատ  Ռ.Ջեքսոնի՝  «Իր  ամենալայն  իմաստով  ֆանտաստիկ գրականությունը միշտ ձգտել է բացահայտել և հետազոտել “ես”-ի և “ոչ ես”-ի, սեփական ինքնության և օտարի փոխհարաբերությունները»:148 Ինչպես  եռերգության  նախորդ  վեպերի,  այնպես  էլ  «Գոյություն  չունեցող ասպետի» սյուժեն վերաբերում  է հեռավոր  պատմա-առասպելական  անցյալին՝ Կառլոս Մեծի  թագավորության  ժամանակաշրջանին,  որն  արտացոլվել  է  ֆրանսիական հերոսական  էպոսում՝  «Ռոլանդի  երգում»  և  հետագայում՝  Լոդովիկո  Արիոստոյի գրական  մշակման  մեջ՝  «Կատաղի  Ռոլանդը»  էպիկական  պոեմում:  Կալվինոյի  վեպը, Արիոստոյի պոեմի նման՝ ֆրանսիական էպոսի և միջնադարյան ասպետական վեպերի նոր, ժամանակակից  մեկնաբանություն է:  Գրականագետ Կրիստինա Վիլլան գտնում է, որ  «երկու հեղինակներն էլ իրենց պատմությունը ներկայանցնում են “ֆանտաստիկ դեֆորմացման” պրիզմայով»:149 Իսկապես,  երկու  հեղինակներն  էլ  ստեղծում  են  «առասպելական  մի  անցյալ», որտեղ  երևակայականը  միախառնված  է  իրականին,  և  այդ  միախառնումը  հաճախ վերածվում է գրոտեսկի: ", "Univeristy of California. Los Angeles 2004. P. 116 Իրականության  և  անիրականության  փոխհարաբերությունը  միջտեքստային հղում են «Կատաղի Ռոլանդին»: Գրաքննադատ Ռ.Կապոֆեռոն իրավացիորեն նկատում է,  որ  «Կատաղի  Ռոլանդը»  միջնադարյան  ասպետական  վեպի  կիսապարոդիա  է.  քանի որ  այն  ձգտում  է  վերացնել  իր  մեջ  կախարդականը.  «Փաստը, որ “Կատաղի Ռոլանդը” հարում է ռեալիզմին, մասնակցելով հին գերբնականի տարրալուծմանը, շատ ավելի տեսանելի է, քանի որ կախարդանքը ժամանակ առ ժամանակ ներկայանում է որպես այլաբանական  ինքնախաբեություն»:150  Ըստ  գրականագետի՝  միևնույն  սկզբունքն  է գործում  նաև  «Դոն  Կիխոտում».  «Սերվանտեսը  ասպետական  վեպի  հրաշքները վերածում է արտաքին աշխարհի հետ տառապալից հարաբերության մեջ գտնվող ինքնախաբեության»:151  Կալվինոյի  վեպի  հերոս  Աջիլուլֆոն,  ճիշտ  ինչպես  իր  գրական նախատիպերը,  գտնվում  է  նման  ինքնախաբեության  մեջ,  որը  ցրելու  միակ  միջոցը հեղինակը տեսնում է ֆանտաստիկի կործանման մեջ: ", "«Գոյություն չունեցող ասպետում», ինչպես և եռերգության առաջին դեմքով գրված նախորդ  վեպերում,  ընդգծվում  է  պատմողի  դերը:  Մենաստանում  փակված  քույր Թեոդորան պատմում է այն, ինչ լսել է միանձնուհիներից, սակայն իրականում, ինչպես կպարզվի  հետագայում՝  վեպի  իրադարձությունների  ականատեսն  ու  մասնակիցն  է եղել: ", "«Գոյություն  չունեցող  ասպետում»  պատմողի  դերը  խնդրահարույց  է:  Պատումն այստեղ  առաջին  երեք  գլուխներում  երրորդ  դեմքով  է,  և  միայն  չորրորդ  գլխում  է ներկայանում հետերոդիեգետիկ պատմողը. «Ես՝ այս դեպքերի մասին պատմողս, քույր Թեոդորան եմ, Սան Կոլոմբանոյի կարգի միանձնուհի: Գրում եմ մենաստանում փակված՝ վերհիշելով հին քարտերը, զրուցարանում  լսած  խոսակցությունները  և  դրսից  եկած  վկայությունները:  Մեզ՝ միանձնուհիներիս համար քիչ առիթ է լինում զինվորների հետ խոսել: Այն, ինչի մասին չգիտեմ, փորձում եմ երևակայել, թե չէ էլ ո՞նց էի անելու: Այս պատմության մեջ ամեն ինչ չէ, որ հայտնի է»:152 Brunswik 2009. P. 52 Այսպիսով՝  ընդհանուր  պատումը  ներկայացված  է  որպես  պատմողի  կողմից հավաքված  և շարադրված  զրույցներ:  Եռերգության  ընդհանուր  տեքստային կառուցվածքի, ժանրային տարրերի մասին խոսելիս նշել ենք, որ տեքստը պատմվում է ներկայից:  Սակայն,  երբ  հետագայում  պարզվում է,  որ  Թեոդորան  վեպի իրադարձությունների  ականատեսն  ու  մասնակիցն  է՝  հետերոդիեգետիկ  պատմողը դառնում է հոմոդիեգետիկ: ", "Վեպի  գլխավոր  հերոսը՝  Կառլոս  Մեծի  զորքերում  կռվող  Աջիլուլֆո  անունով  մի ասպետ  է,  որն  ունի  բազմաթիվ  կոչումներ  և  մեծարանքներ,  սակայն  զուրկ  է «գոյությունից». «Սկզբում  թվաց՝ Աջիլուլֆոն  հապաղում  էր,  բայց  հետո  վստահ կերպով բարձրացրեց սաղավարտը, որը դատարկ էր: Զրահի ներսում իրոք ոչ ոք չկար»:153 Փաստորեն Աջիլուլֆո Էմո Բերտրանդինո դեի Գուիլդիվերնին մարմնից զուրկ մի դատարկ զրահ է, նա ֆիզիկապես գոյություն չունի, բայց փոխարենն ունի ասպետական կոդեքսին  հավատարիմ  ցանկացած  ասպետին  բնորոշ  հնչեղ  անուն  և  բազմաթիվ տիտղոսներ  և  արժանիքներ:  Աջիլուլֆոն  հայտնի  է  իր  օրինակելիությամբ  և կարգապահությամբ,  ուստի  ճակատագրական  մարտերում  Կառլոս  թագավորը հրամանատարությունը նրան է վստահում: ", "Իր այս բոլոր արժանիքներով հանդերձ՝ Աջիլուլֆոն կռվից և ճակատամարտերից հոգնած  մեկն  է,  որ  պարփակվել  է  իր  «անվան»,  «զենք  ու  զրահի»  և  «կոչումների»  մեջ: ", "Գրականագետ  Կրիստինա  Բակիլեգան  այս  կապակցությամբ  գրում  է.  «Աջիլուլֆոն ոչ այլ ինչ է, քան անուն և տիտղոս, որ նյութականցված է զենք ու զրահի մեջ»:154 Աջիլուլֆոն արժանի ասպետ լինելու համար ունի ամեն ինչ, բացի «ինքն իրենից». «այսպիսով՝ Կառլոս Մեծի բանակում կարելի է ասպետ լինել, ունենալ բազմաթիվ կոչումներ, կռվելու հանդեպ մեծ կիրք և պատրաստակամություն՝ առանց գոյություն ունենալու կարիքի»:155 Երբ  ասպետական  նկրտումներով  տարված  և  Աջիլուլֆոյի  շնորհներով  հիացած դեռահաս  Ռամբալդոն  խորհուրդ  է  հարցնում  Աջիլուլֆոյից՝  ինչպես  պետք  է premio. La fiaba e i testiextrafolklorici. Edizioni grafo. Brescia 1985.  P.29 սարակինոսներից  վրեժ  լուծի  հոր  սպանության  համար,  ապշում  է  ասպետի  տված անտարբեր և ակնհայտորեն կենցաղային, բյուրոկրատական պատասխանից. «Պետք  է  դիմել  Մենամարտերի,  Վրիժառության  և  Պատվի  վրա  Խազերի Տնօրինությանը՝ մասնավորեցնելով պատճառները, որոնք ուսումնասիրվելուց հետո կորոշվեն ինչ պայմաններ ձեռնարկել, որ դիմողը բավարարվի»:156 Ակնհայտ  է,  որ  նման  պատասխանը  հատուկ  չէ  միջնադարյան  ասպետական վեպի հերոսին: Սա ճղճիմ կենցաղային խնդիրներով ու ձևականություններով տարված, տիտղոսների  զրահ  հագած  և  մարդկային  զգացմունքներից  զուրկ  մի  հերոսի պատասխան  է,  որն  ապացուցում  է  կռվի  և  ասպետականության  հանդեպ  նրա խանդավառության բացակայությունը: ", "Վեպում  ինքնությունից  զուրկ  կերպարներից  է  նաև  Աջիլուլֆոյի  վահանակիրը՝ Գուրդուլուն, որն ունի բազմաթիվ այլ անուններ և կերպարանքներ՝ «երբ բադերի հետ է, նա ինքն էլ է բադ դառնում… ասե՛ք պանիր կամ հոսանք, նա կպատասխանի՝ այստեղ եմ»:157 Անվանումները փոխող և շարունակ փոխակերպվող այս կերպարը հավանաբար ամենից  գրոտեսկայինն  է.  նույնանալով  տարբեր  առարկաների  հետ՝  նա  և՛  մարդ  է,  և՛ մարդ չէ: ", "Գրականագետ  Բելանուին  գտնում  է,  որ  Աջիլուլֆոն  «մաքուր կամքն է՝ առանց տարածականության», իսկ Գուրդուլուն «ներկայացնում  է  բացարձակ տխմարությունը»:158 Համաձայնելով  գրաքննադատի  կարծիքին՝  հավելենք,  որ Աջիլուլֆոյի  մարմինը,  «տարածականությունը»,  լուծված  է  նրա  բացարձակ  կամքի  մեջ, որը  մետաղի  պես  կարծրացել  և  վերածվել  է  զրահի:  Իսկ  Գուրդուլուն  ունի  մարմին, սակայն  զուրկ  է  կամքից:  Աջիլուլֆոյի  և  Գուրդուլուի  ընդհանրությունը  ինքնության բացակայության մեջ է, սակայն, ի տարբերություն շարունակ «ծռծմվող», «վերելքների» ու «վայրէջքների»  մեջ  գտնվող  իր  վահանակրի՝  մարմնից  զուրկ  Աջիլուլֆոն  հաստատուն կանգնած է իր զրահի ներսում: ", "Մի  շարք  գրականագետներ,  ինչպես,  օրինակ  Ռոբերտ  Ռաշինգը,    Աջիլուլֆոյի  և վահանակիր  Գուրդուլուի  մեջ  տեսնում  են  Դոն  Կիխոտ  և  Սանչո  Պանսա  զույգի University. Istambul 2012. Vol. 2. No. 5. P. 319 արձագանքը:  Ընդունելով  Ռաշինգի  այն  միտքը,  որ  Աջիլուլֆոյի  կերպարը արտահայտում է  Դոն  Կիխոտի «իդեալիզմի  հերթական  տրագիկոմիկական ձախողումը»՝159  ավելացնենք,  որ  Դոն  Կիխոտի  պես  մելանխոլիկ  Աջիլուլֆոն  արդեն կրում է սերվանտեսյան հերոսի գիտելիքն ու իդեալների տապալման փորձը: ", "Դոն  Կիխոտը՝  որպես  Վերածննդի  կերպար,  հետևում  է  բացառապես  սեփական ազնիվ  մղումներին,  բայց  բախվում  է  աշխարհի  արհավիրքներին,  մինչդեռ  Աջիլուլֆոն սաստում է այդ արհավիրքները, ձեռք բերում տիտղոսներ ու պարգևներ:  Կալվինոյի՝ իր գործին  կատարյալ  տիրապետող,  բայց  իրականում  էությունից  զուրկ  և  աշխարհի հանդեպ  անտարբեր  հերոսը  օտարանում,  փակվում  է  իր  զրահի  մեջ:  Ասպետական արժանիքները նրա համար զուտ սկզբունք են, բարոյականությունը՝ ընդամենը կարգ: ", "Աջիլուլֆոյի  անունը,  պատիվն  ու  պարգևները  կասկածի  տակ  են  դրվում,  երբ Կառլոսի  պալադիններից  մեկը՝  Տոռիզմունդոն,  հայտարարում  է,  որ  Աջիլուլֆոյի տիտղոսները,  որոնք  նա  ձեռք  է  բերել  մի  օրիորդի  պատվազրկումից  փրկելու  համար, կեղծ  են,  քանզի  այդ  աղջիկը  Շոտլանդիայի  արքայադուստր  Սոֆրոնիան  է,  ում  հետ զվարճացել են սուրբ Գրաալի կարգի բոլոր ասպետները: ", "Աջիլուլֆոն  մեկնում  է  որոնելու  Սոֆրոնիային  իր  պարգևների  արժանիությունը ապացուցելու  նպատակով:  Նրան  հետևում  են  Բրադամանտեն՝  Աջիլուլֆոյին սիրահարված մի կին ասպետ, Բրադամանտեին սիրահարված Ռամբալդը, որ երազում էր  ասպետ  դառնալ,  և  Տոռիզմունդոն:  Աջիլուլֆոն  գնում  է  որոնելու  իր  ինքնության ակունքները,  այն,  ինչ  իրեն  ասպետի  պատիվ  է  բերել:  Այստեղ  է,  որ  նա  դոն  Կիխոտի պես  բախվում  է  այն  իրականությանը,  որը  ցույց  է  տալու  նրան  իր  ինքնության բացակայությունը: ", "Ճամփորդության  ընթացքում  Աջիլուլֆոն  իջևանում  է  մի  ազնվական  տիկնոջ՝ Պրիշիլլայի  մոտ,  որը  փորձում  է  նրան  գայթակղել  և  պահել  իր  մոտ:  Իր  ակունքները «Ոդիսականում» ունեցող այս մոտիվը, որ հանդիպում է արթուրյան շարքի գրեթե բոլոր վեպերում,  այստեղ  մի  յուրօրինակ  գրոտեսկային  վերաիմաստավորում  է  ստանում. «Ասում են՝ Կլեոպատրան ամեն գիշեր երազում տեսնում էր անկողնում պառկած Columbia University. New york 2010. Vol. 101. P. 562 զրահով մի մարտիկի»:160  Անծանոթ  ազնվական  տիկնոջ  հետ  մերձեցումը  այն  պահն  է, երբ  յուրաքանչյուր  ասպետ  դեն  է  նետում  իր  զրահը  և  ներկայանում  որպես  սիրեկան, մինչդեռ  ցանկացած  սխրանքի  պատրաստ  Աջիլուլֆոն՝  զրահի  մեջ  ամփոփված անմարմին այս էությունը, անկարող է կատարել «կնոջը տիրելու սխրանքը»: ", "Այս  իրավիճակը  համապատասխանում  է  գրականագետ  Կրիստինա  Վիլայի «ֆանտաստիկ  դեֆորմացման»  վերը  նշված  բնորոշմանը:  Աջիլուլֆոյի  գոյություն չունենալու փաստը և՛ ֆանտաստիկ է, և՛ ռեալ։ ", "Այսպիսով՝ ֆանտաստիկը վեպում միախառնվում է իրականին, որի ճնշման տակ հետզհետե անհետանում է: Ըստ գրականագետ Ռ.Սանդների՝ «Ֆանտաստիկ պատկերը չունի “գոյություն”, հետևաբար այն կասկած է սփռում ցանկացած պատկերի վրա, որ փորձում է “գոյություն” ներկայացնել»:161 «Գոյության»  և  «չգոյության»,  «իրականի»  և  «անիրականի»  հակադրությունը կարելի է բնորոշել միաժամանակ որպես ֆանտաստիկ և այլաբանական: Ֆանտաստիկ գրականության  մեջ  այլաբանական  գործոնը  որոշ  գրականագետների  համար խնդրահարույց է: Այսպես՝ Տոդորովը գրում է. «Այլաբանությունը  առաջին  հերթին  ենթադրում  է  առնվազն  երկու  իմաստ միևնույն բառի մեջ, որտեղ կա'մ ջնջվում է նախնական իմաստը, կա'մ պահպանվում են երկու իմաստներն էլ»:162 «Գոյություն չունեցող  ասպետում»  և  առհասարակ  ամբողջ  եռերգության ֆանտաստիկն  այլաբանորեն  է  ընկալվում  պատումի  ընթացքում:  Տոդորովին համակարծիք  է  Ռ.Սանդները.  «Ֆանտաստիկը ձգտում է աննշանակության տարածք: "], "paragraph_source_docs": [0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0]}