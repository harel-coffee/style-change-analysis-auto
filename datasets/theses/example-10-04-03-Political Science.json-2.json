{"paragraph_source_docs": [1, 2, 2, 0, 2, 0, 0, 0, 1, 1], "paragraphs": ["Պետական  գնումների  աջակցման  կենտրոնը  գնահատում  է  հաճախորդների  կողմից ներկայացված  որակավորումների  և  բնութագրերի  պահանջները՝  նպատակ  ունենալով բացառել  խտրականությունը  և  ապահովել  արդար  մրցակցության  պայմաններ: ", "Ոչ  ժողովրդավարական  վարչակարգերում  հասարակության  իրավագիտակցության ձևավորման  և  քաղաքական  սոցիալականացման  գործընթացները  մշակվում  են քաղաքական  իշխանության  կողմից  և  գտնվում  են  նրա  անմիջական  վերահսկողության տակ։  Այս երևույթը  պայմանականորեն կարելի է  անվանել «կառավարվող իրավագիտակցություն»։  Իրադրությունն  այլ  է  ժողովրդավարական  վարչակարգերում, որտեղ  քաղաքացիների  իրավագիտակցությունը  ձևավորվում  է  ազատ  տեղեկատվական հոսքերի  հիման  վրա։  Եթե  ոչ  ժողովրդավարական  վարչակարգերում  քաղաքական խոսույթը  միակողմանի  է  և  մենախոսական,  ապա  ժողովրդավարական  վարչակարգերում այն  բազմակողմ  է91  և  ստիպում  է  վերաիմաստավորել  իրավագիտակցության  ձևավորման մեխանիզմները։ ", "Հետխորհրդային փոխակերպման արդյունքում և տեղեկատվական հասարակության աստիճանական  ձևավորման  պայմաններում  էականորեն  ընդլայնվում  են  քաղաքական սոցիալականացման ինստիտուտների շրջանակները: ", "Փորձառու քաղաքագետ-տեխնոլոգների և  քարոզիչների կոլեկտիվներ զբաղվում են երիտասարդությանը քաղաքական գործընթացի մեջ ներգրավման ռազմավարությունների մշակմամբ,  ընդ  որում,  հատուկ  ուշադրություն  է  դարձվում  երիտասարդ  սերնդի  հետ աշխատանքի ձևերի և մեթոդների բազմազանությանը (հետազոտություններ, հարցումներ, հանրահավաքներ, հանդիպումներ և այլն): ", "Քաղաքական սոցիալականացման վերլուծության ժամանակ կարևոր է ուշադրություն  դարձնել  անհատի  քաղաքական  հայացքների  և  քաղաքական  վարքագծի վրա  ազդող  իրադարձություններին,  ինստիտուտներին  և  գործակալներին:  Դրանք հիմնականում  բաժանվում  են  երկու  խմբի`  քաղաքական  (քաղաքական  ինստիտուտներ, քաղաքական  իրադարձություններ,  քաղաքական  կազմակերպություններ  և  այլն)  և  ոչ քաղաքական (ընտանիք, դպրոց, աշխատանք, եկեղեցի, մշակույթ և այլն): ", "Զարմանալի  չէ,  որ  աճող  սերունդը  ի  վիճակի  չէ  ժամանակի  քաղաքական զարկերակի  փոփոխություններ:  Բանն  ապաքաղաքականությունը չէ,  այլ  այն,  որ երիտասարդությունը  ունենալով  զգալի  ներուժ,  լրիվ  չափով  չի  օգտագործում  է  այն,  և ակտիվությունը,  գործելու  ծարավը,  ինչը  ներհատուկ  է  երիտասարդների  բնությանը, հասարակության  կողմից պատշաճ պահանջարկ չեն ունեցել: ", "Բավականին երկարատև ժամանակամիջոցի ընթացքում, գիտության բնագավառում  պահպանվում  էր  այն  պատկերացումը,  որ  երիտասարդ  սերունդը քաղաքականապես  հակված  է  անտարբերության,  սակայն  տեսանելի  ապագայում,  մենք կարծում  ենք՝  երիտասարդության  ազդեցությունը  հասարակական  կյանքի  բազմաթիվ ասպեկտների  վրա  կաճի,  ու  նրանց  թիվը  կավելանա:  Երիտասարդությունը  կարող  է հասարակական  և,  այսպես  կոչվող,  «խորհրդարանական»  կազմակերպությունների ստեղծման  միջոցով  դառնալ  նոր  քաղաքական  հայացքների  տարածման  շարժիչ  ուժերից մեկը: ", "Մեր  պատկերացմամբ,  խոսել  երկրի  ու  հասարակության  կայուն  զարգացման, մասին  կարելի  է  միայն  այն  պայմանով,  որ  ձևավորված  պետք  է  լինի  պետական երիտասարդական արդյունավետ քաղաքականությունը, որպես պետության գործունեության  անկախ  ուղղություն,  ինչի  իրականացումը  կպահանջի  ակտիվ, շահագրգիռ  համագործակցության  քաղաքացիական  հասարակության  ինստիտուցիոնալ բաղադրիչների,  երիտասարդական  կազմակերպությունների  և  շարժումների  հետ,  և միտված  է  սոցիալական  միջավայրի  ձևավորմանը  երկրի  ինովացիոն  զարգացման գործում:  Նման  միավորումները  քաղաքական  գործընթացը  խթանում  են  «ներքևից», հասարակական  հարաբերությունների  մեջ  ինքնակառավարման  նոր  տարրեր  են ներարկում,  ուշադրությունը  կենտրոնացնում  են  իրավական  արժեքների  վրա,  ձևավորում են  երիտասարդների  վստահությունը  առ  այն,  որ  իրենց  ստատուսը  հավասարազոր  է պետությանը և սոցիալական ինստիտուտներին: ", "Հետազոտության  ընթացքում  նաև  հաշվի  է  առնվել  այն  հանգամանքը,  որ  պետական կառավարման  հատուկ  կառուցվածքային,  կազմակերպական  և  գործառութային առանձնահատկությունները  կարող  են  իրենց  ազդեցությունը  թողնել  անհատ աշխատակիցների բարոյական դատողության գործընթացի, էթիկական հիմնախնդիրների  ընկալման  և լուծման  հնարավոր  եղանակների  ընտրության գործընթացների  վրա:  Հետազոտությունն  իրականացվել  է  քանակական  մեթոդով՝ գլխավորապես  փակ հարցեր  պարունակող ինքնակառավարվող հարցման (անկետավորման) միջոցով (հարցվողները ստացել են հարցաթերթիկները, ինքնուրույն լրացրել  և  հետ  վերադարձրել): ", "Հարցման նման եղանակի  ընտրությունը պայմանավորված  է  եղել  ուսումնասիրվող  թեմայի զգայունության բարձր աստիճանով, և  հարցման  այս  եղանակի  ընտրության  նպատակը  եղել  է  ստանալ  այնքան  անկեղծ պատասխաններ, որքան հնարավոր է: "], "source_docs_file": "Political Science.json"}