{"paragraphs": ["Այդպիսի  մոտեցման  առավելությունը  նախևառաջ  այն  է,  որ  դատական  կորպուսի ձևավորման  լիազորությունների  ամբողջ  համակարգն  այլևս  ապակենտրոնացված  է։ ", "Ընդ  որում,  այդ  ընթացակարգերի  առանձնահատկությունն  այն  է,  որ  կոնկրետ  անձը չի  կարող  ընտրվել  դատավոր  կամ  դատարանի  (պալատի)  նախագահ  միայն  մեկ պետական  մարմնի  կամարտահայտության  արդյունքում,  կամ  ինչպես  Վենետիկի հանձնաժողովն  է  մեկնաբանում,  սահմանվել  է  ընտրության  (նշանակման)  «խառը» համակարգ։170 Պետք  է  նկատել,  որ  հատկապես  դատական  կորպուսի  կազմավորման ընթացակարգերով  է  առավելապես  պայմանավորված  դատական  իշխանության անկախության  աստիճանը։  Հատկանշական է,  որ  Մարդու  իրավունքների եվրոպական  դատարանը  կոնկրետ  գործերի  քննության  արդյունքում  որպես դատական  իշխանության  անկախության  աստիճանի  չորս  չափանիշներից  մեկը առանձնացրել է դատավորների նշանակման եղանակը։ 171 Այսպես,  Սահմանադրական  դատարանի դատավորներին  ընտրում  է Ազգային ժողովը՝  պատգամավորների  ընդհանուր  թվի  ձայների  առնվազն  երեք  հինգերորդով։ ", "Սակայն  ինը  անդամներից  երեքն  ընտրվում  են  Հանրապետության  նախագահի, երեքը՝ Կառավարության, երեքը՝ դատավորների ընդհանուր ժողովի առաջարկությամբ։  Իհարկե,  Ազգային  ժողովը  կարող  է  և  չընտրել  առաջարկվող թեկնածուին։  Բայց  վերջին  հաշվով  նա  ստիպված  կլինի  ընտրություն  կատարել առաջադրված թեկնածուների շարքից։ ", "Դժվար  է  որպես  լավագույն  տարբերակ  գնահատել  Վճռաբեկ  դատարանի դատավորների նշանակման կարգը։ Համաձայն Սահմանադրության 166-րդ հոդվածի նախագահը՝  Ազգային  ժողովի  առաջարկությամբ։  Ազգային  ժողովն  առաջարկվող թեկնածուին ընտրում է պատգամավորների ընդհանուր թվի ձայների առնվազն երեք հինգերորդով՝  դատավորի  յուրաքանչյուր  տեղի  համար  Բարձրագույն  դատական խորհրդի  ներկայացրած  երեք  թեկնածուների  թվից»։  Կարծում  ենք՝  այս ընթացակարգն  արհեստականորեն  բարդացված  է։  Ըստ  էության,  Հանրապետության նախագահին  որևէ  գործառույթ  վերապահված  չէ։  Ուստի  կարելի  է  պարզապես Ազգային  ժողովին  վերապահել  Վճռաբեկ  դատարանի  դատավորների  ընտրության գործառույթը՝  պահպանելով  նույն  ընթացակարգը։  Հնարավոր  էր  նաև  այն տարբերակը, որ Հանրապետության նախագահն է Բարձրագույն դատական խորհրդի (http://hudoc.echr.coe.int/eng?i= 001-58016); Affaire RYWIN c. POLOGNE (Reguetes 6091/06, 4047/07, կողմից  յուրաքանչյուր  տեղի համար ներկայացված երեք թեկնածուներից ընտրում և նշանակում  Վճռաբեկ  դատարանի  դատավոր։  Վերջին  դեպքում  էականորեն կսահմանափակվեր իր էությամբ քաղաքական մարմնի ներգործության հնարավորությունը  Վճռաբեկ  դատարանի  դատավորների  նշանակման  գործընթացի վրա և որպես հետևանք՝ կնվազեր դատավորների քաղաքականացման վտանգը։ ", "Նույն  հոդվածի  6-րդ  մասով  սահմանված  է  առաջին  ատյանի  և  վերաքննիչ դատարանների դատավորների նշանակման հենց  այդպիսի կարգ՝  այն տարբերությամբ,  որ  վերջին  դեպքում  Հանրապետության  նախագահը  պարզապես ձևակերպում է Բարձրագույն դատական խորհրդի կողմից ներկայացված թեկնածուի նշանակումը՝  առանց  այլընտրանքային  թեկնածուների  և  զրկված  լինելով  մի  քանի թեկնածուներից մեկին ընտրելու հնարավորությունից։ ", "Սահմանադրական  դատարանի  անկախության  աստիճանը  բարձրացնելու նպատակ  է  հետապնդում  այդ  դատարանի  նախագահի  ընտրության  նոր  կարգը, համաձայն  որի՝  հենց  Սահմանադրական  դատարանն  է  իր  կազմից  վեց  տարի ժամկետով ընտրում Սահմանադրական դատարանի նախագահին և փոխնախագահին՝ առանց վերընտրվելու իրավունքի։ ", "Սահմանադրությամբ  սահմանված  է  Վճռաբեկ  դատարանի  պալատների նախագահների,  առաջին  ատյանի  և  վերաքննիչ  դատարանների  նախագահների նշանակման՝  հիմնական  հատկանիշներով  միասնական  կարգ։  Նրանց  նշանակում  է Հանրապետության նախագահը՝ Բարձրագույն դատական խորհրդի առաջարկությամբ,  համապատասխան  դատարանի  (պալատի)  կազմից։  Սակայն այստեղ  կա  նաև  որոշակի  տարբերություն։  Վճռաբեկ  դատարանի  պալատների նախագահները  նշանակվում  են  վեց  տարի  ժամկետով՝  առանց  վերանշանակման իրավունքի,  մինչդեռ  առաջին  ատյանի  և  վերաքննիչ  դատարանի  նախագահները նշանակվում  են  երեք  տարի  ժամկետով  և  կարող  են  նորից  նշանակվել  այդ պաշտոնում։ ", "Սահմանադրության  քննարկվող  հոդվածի  5-րդ  մասով  սահմանված  է  Վճռաբեկ դատարանի  նախագահի  ընտրության  կարգը։  Վճռաբեկ  դատարանի  նախագահին ընտրում  է  Ազգային  ժողովը  պատգամավորների  ընդհանուր  թվի  ձայների մեծամասնությամբ՝  Բարձրագույն  դատական  խորհրդի  առաջարկությամբ,  Վճռաբեկ դատարանի կազմից, վեց տարի ժամկետով՝ առանց վերընտրության իրավունքի։ ", "Կարծում ենք, որ դատավորների և դատարանների նախագահների նշանակման (ընտրության)  հարաբերությունների  սահմանադրական  կարգավորման  ոլորտում առկա  է  էական  իրավական  բաց։  Բանն  այն  է,  որ  սահմանված  չէ  վարչական դատարանի  դատավորների  և  նախագահի  նշանակման  կամ  ընտրության  որևէ ընթացակարգ։ Մինչդեռ Սահմանադրության 163-րդ հոդվածի 1-ին մասի համաձայն՝ վարչական  դատարանն  առանձնահատուկ  տեղ է  զբաղեցնում  դատական համակարգում  և  չի  դասվում  ընդհանուր  իրավասության  առաջին  ատյանի  կամ վերաքննիչ  դատարանների  թվում,  իսկ  գործնականում  այն  կարելի  է  դիտարկել, որպես մասնագիտացված դատարան։ Ելնելով վերը նշվածից՝ կարծում ենք, որ ճիշտ կլիներ  Սահմանադրության  քննարկվող  հոդվածում  ավելացնել  առանձին  մաս,  որով կսահմանվեր  (թեկուզ  ամենաընդհանուր  ձևով)  «մասնագիտացված  դատարան» եզրույթը  և  դրա  կազմավորման  կարգը։  Ավելացնենք,  որ  մեր  այս  առաջարկը համահունչ է ՀՀ  Սահմանադրության նախագծի վերաբերյալ  Վենետիկի հանձնաժողովի  այն  առաջարկին,  ըստ  որի՝  անհրաժեշտ  է  համապատասխան հոդվածով  ամրագրել «մասնագիտացված  դատարանների»  սահմանումն  ու հատկանիշները։172 Սահմանադրությամբ  ամրագրված  դատական  կորպուսի  կազմավորման ընթացակարգերի  հետ  կապված՝  առկա  է  նաև  հատուկ  քննարկման  արժանի  ևս  մեկ հիմնախնդիր։  Սահմանադրության  166-րդ  հոդվածի  1-ին  մասի  համաձայն՝ Սահմանադրական  դատարանի  դատավորն  ընտրվում  է  Ազգային  ժողովի  կողմից տասներկու  տարի  ժամկետով։  Ավելին,  միևնույն  անձը  Սահմանադրական դատարանի  դատավոր  կարող  է  ընտրվել  միայն  մեկ  անգամ։  Մինչդեռ  ՄԻԵԴ-ի նախադեպային իրավունքով՝ պաշտոնավարման ժամկետը համարվում է դատավորի անկախության  երաշխիքներից  մեկը։173  Այս  առումով  քննարկվող  դրույթի համապատասխանությունը  ՄԻԵԴ-ի  նախադեպային  իրավունքին  բավականին (http://hudoc.echr.coe.int/eng?i= 001-58016); Affaire LUKA c. ROUMANIE, (Reguete 34197/02),21/07/2009, § խնդրահարույց  է,  քանի  որ  դրանով  իսկ  կարող  է  կրճատվել  Սահմանադրական դատարանի առանձին գործող անդամների պաշտոնավարման ժամկետը։ ", "Դատական  իշխանության  անկախության  ապահովման  և,  մասնավորապես, դատավորների  իրավական  կարգավիճակի  ամրապնդման  համար  կարևոր նշանակություն ունի դատավորների պատասխանատվության ոլորտի հարաբերությունների սահմանադրական կարգավորումը։ "], "paragraph_source_docs": [2, 2, 2, 2, 2, 2, 2, 2, 2, 2], "source_docs_file": "Law.json"}