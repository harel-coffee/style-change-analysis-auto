{"paragraph_source_docs": [0, 5, 4, 0, 0, 0, 3, 2, 1, 0], "source_docs_file": "Literature.json", "paragraphs": ["Զրահների մեջը եռում էր մարմանդ կրակի վրա դրված կաթսաների պես»:81 Վեպերի  այս  պատումային  ինցիպիտները  հեքիաթի  «լինում  է,  չի  լինում» բանաձևի  վիպական  տարբերակներն  են:  Վ.Պրոպպը  «Կախարդական  հեքիաթի ձևաբանությունը» տրակտատում,  խոսելով  հեքիաթի  պոետիկայի,  կառուցվածքի, թեմատիկ  առանձնահատկությունների  և  կերպարային  նշանակության  մասին,  նշում  է. «Հեքիաթը սովորաբար սկսվում է որոշակի ելքային իրավիճակից: Խոսվում է ընտանիքի անդամների մասին, կամ հիշատակվում է հերոսը իր անվամբ կամ դիրքով»:82 «Մեր նախնիները» եռերգության վեպերը գրեթե  ամբողջությամբ համապատասխանում է Պրոպպի` հեքիաթային ինցիպիտի այս բնորոշմանը: ", "Քյալաշյանի  բանաստեղծությունների  առաջին  ժողովածուն՝  «Ներշնչումներ»  խո- րագրով,  լույս  է  տեսնում  «Մթնշաղի  անուրջների»  հետ  միաժամանակ՝  1908-ին։ ", "Այսպիսով,  Չիվերի  հերոսների՝  փողի  նկատմամբ  մոլուցքն,  ի  վերջո,  ոչ  մի  լավ բանի  չի  հանգեցնում:  Նրանք  իրենց  իսկ  նյութական  ձգտումների  զոհն  են  դառնում,  և ինչպես  ռուս  գրականագետ  Կոռնեյ  Չուկովսկին  է  մեկնաբանում.«Գրողը  նրանց  այս անկմանը  միանգամից    չի    հասցնում,  այլ՝  քայլ  առ  քայլ:    Հազվադեպ  է,  երբ  Չիվերի ուշադրությունը  կենտրոնացած  է  մեկ  դրվագի  վրա,  ինչպես  Մոպասանի,  Հեմինգուեյի, Սելինջերի և Չեխովի պատմվածքներում է»84: ", "Եռերգության  մեր  ուսումնասիրության  մեջ  մենք  կարևորում  ենք  հատկապես քրոնոտոպի  առանձնահատկությունների  վերլուծությունը:  Երեք  վեպերում էլ պատկերելով  անցյալի  պատմական  իրադարձություններ՝  Կալվինոն  պատմողների լեզվով  փորձում  է  դրանք  կապել  ներկային:  Ֆանտաստիկի  և  անցյալի  կապի  մասին Դ.Սանդները  գրում  է.  «Ռեալիստականի  և  երևակայականի  փոխհարաբերության արդյունքում  ֆանտաստիկ  գրականությունն  արտահայտում  է  անցյալի  և անհավանականի  նոստալգիան»:84 «Մեր նախնիներում»  Դ.Սանդների նշած «նոստալգիան»  անցյալի  պատկերման  հիմնական  մեխանիզմն  է:  Վեպերի  պատումը ներկայացված է որպես երկրորդական կերպարների հուշեր, որոնք ներկայի  հետ ոչ մի աղերս  չունենալով,  կարող  են  կրել  թե՛  ֆանտաստիկ,  թե՛  հեքիաթային  բնույթ: ", "«Հեքիաթային անցյալը իրականությանը չի «հայտնվում» որպես զուտ երևակայական, այլ պարտադրում է ֆանտաստիկից տարբեր իր իրականությունը»:85 «Մեր  նախնիներում»  անցյալի  կարևոր  բաղադրիչ  է  պատմությունը:  Այսպես, օրինակ,  «Կիսված  վիկոնտը»  վեպում  գլխավոր  հերոսը`  Մեդարդոն,  Բոհեմիայում կռվում  է  թուրքերի  դեմ:  Սա,  իհարկե,  կապված  չէ  կոնկրետ  պատմական  անձի  կյանքի իրադարձությունների  հետ,  այլ  ընդհանուր  ակնարկ  է  17-րդ  դարում  օսմանյան թուրքերի՝  Կենտրոնական  Եվրոպա  կատարած  արշավանքներին:  «Բարոնը  ծառի  վրա» վեպում  առավել  կոնկրետացված  են  18-րդ  դարի  երկրորդ  կեսի  և  19-րդ  դարասկզբի իրադարձությունները,  նշվում  են  տարեթվերը,  հղումներ  են  արվում  որոշ  պատմական դեմքերի (օրինակ` Վոլտերին և Նապոլեոն Բոնապարտին), սակայն այս ամենը (ինչպես թուրքերի արշավանքը «Կիսված վիկոնտում») նույնպես ակնարկ է ժամանակաշրջանին: ", "«Գոյություն  չունեցող  ասպետը»  վեպում  գործողությունները  կատարվում  են Կառլոս  Մեծի  ժամանակաշրջանում,  որը  ներկայացված  է  ոչ  այնքան  պատմավեպին հատուկ  պատմական  ճշմարտացիությամբ,  որքան  հեքիաթին  և  միջնադարյան հերոսական  պոեմին  հատուկ  առասպելականացմամբ:  Մյուս  կողմից  պատմությունը՝ այստեղ միախառնվելով հեքիաթային, էպիկական և արկածային տարրերին՝   ստեղծում է այն գեղանկարչական ֆոնը, որի դեկորատիվ մասնահատկություններն են Տեռալբայի կալվածքը («Կիսված վիկոնտը»), Կառլոս Մեծի վրանը, Աջիլուլֆոյի զրահը («Գոյություն չունեցող ասպետը»),  Պիովասկոների վիլլան, Կոզիմոյի եռաեղջյուր գլխարկը («Բարոնը ծառի վրա»):  Այսպիսով՝  «Մեր  նախնիներում»  հուշ  են  թե՛  հերոսների  կյանքի իրադարձությունները, թե՛ պատմական ժամանակաշրջանը: ", "Ի  դեպ,  իբրև  միջանկյալ  խոսք,  նշենք,  որ  գրողը  այս  ձևով  խոսում  է ամենատարբեր  բնագավառների  մարդկանց  մասին՝  մարդիկ,  ովքեր  բոլորն  էլ  ապրել կամ  ապրում  են  հեղինակի  շրջապատում՝  անկախ  այն  հանգամանքից՝  նրանք առնչություն ունե՞ն, թե՞ չունեն գրողի անձի հետ: ", "Այս  ժամանակահատվածում  սկսեց  ձևավորվել  ու  զարգանալ  այսպես  կոչված «Ազգային  գրականությունը»  (Millî  edebiyat),  որի  գաղափարախոսական  առանցքը թուրքականությունն  էր,  իսկ  հիմնական  թեմատիկան`  հասարակական-քաղաքական խնդիրները96:  Նման  ստեղծագործությունների  առանձնահատկություններից  է  այն,  որ դրանք  երբեմն  հասարակության  երազանքների  արտացոլանքն  էին:  Հատկանշական  է, որ  հանրապետական  ժամանակաշրջանի  վեպերում  դրսևորվեցին  նաև  իսլամիզմը, մարքսիզմը, կոսմոպոլիտիզմը, ինչպես նաև  ազատական և կրոնական գաղափարները97:  Թերևս  պատահական  չէ,  որ  այս  գաղափարախոսությունների բազմազանության պատճառով ժամանակի հրապարակախոսության, գեղարվեստական գրականության  մեջ  վառ  արտահայտվեցին  ազգայնական  տրամադրությունները:  Այս Basımevi, Sayı 154, 1964, s. 592. երիտասարդի  հոգեկան  ապրումների  մասին  է,  դարձել  է  նույն  հեղինակի  «Սոդոմ  և  Գոմոր»  (“Sodom  ve Gomore”) վեպի հիմնական մոտիվը: Ռեշադ Էնիսի «Հոգեհանգստի աղթոք» (“Telkin”) պատմվածքը, որում նկարագրված  են  պատերազմից  վերադարձած  հերոսի  կենսական  փորձությունները,  ներառվել  է  նրա «Կոչնակը  հնչեց»  (“Gonk  Vurdu”)  վեպի  առաջին  գլխում:  Ակնհայտ  նմանություններ  կան  Ռեշադ  Նուրիի «Ինչպես  է  ընկճվում  մարդը»  (“İnsan  Nasıl  Düşer”)  նովելի  և  նրա  իսկ  «Գթալ»  (“Acımak”)  վեպի  միջև: ", "Բոդլերի և Պոյի քնարական հերոսները համակված են անհուն ծարավով դեպի անսահմանը՝ նրա բոլոր հնարավոր ձևերի մեջ։ ", "«Կիսված  վիկոնտը»  և  «Բարոնը  ծառի  վրա»  վեպերում  երկու  պատմողներն  էլ հասուն  տարիքում  են  և  պատմում  են  իրենց  մանկական  տպավորությունների  մասին: "]}