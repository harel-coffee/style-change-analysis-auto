{"paragraphs": ["Այսպիսով, դիտարկելով  իրավագիտակցությունը  քաղաքական սոցիալականացման գործում՝  կարող  ենք  պնդել,  որ  այս  երկու  երևույթներն  ունեն  փոխլրացնող  բնույթ։  Այն գործընթացները, որոնք ձևավորում են իրավագիտակցություն, ուղղակիորեն նպաստում են քաղաքական սոցիալականացմանը։ Արդյունքում՝ դրսևորվում է այս երկու գործընթացների միջև փոխլրացման առաջին կապը։ Բացի այդ` հարկ է նկատել, որ այս երկու երևույթները ևս  անմիջականորեն  փոխներազդում  են։  Իրավագիտակցությունը  նպաստում է քաղաքական սոցիալականացման գործընթացին, իսկ քաղաքական սոցիալականացումն էլ իր հերթին փոխլրացնող կապով ազդում է իրավագիտակցության վրա։ ", "Հանձնաժողովը  հայտարարագրերի  հետ  կապված  աշխատանքը  պատշաճ  կերպով կատարելու  համար  մեծապես  հենվում  է  հայտարարագրերի  վերլուծության  ուղեցույցի վրա,  որը  մշակվել  է  Եվրոպայի  Խորհրդի  փորձագետների  հետ  միասին:  Ուղեցույցի համաձայն՝ հանձնաժողովն իրականացրել է ներկայացված հայտարարագրերի ներքին ստուգում:  Հայտարարագրերի  ստուգումը  հիմնականում  կատարվում  է  հետևյալ ուղղություններով՝ այլ եկամուտ կամ աշխատանք ունենալու խախտումներ, կասկածելի գործարքներ (ներառյալ  ապօրինի հարստացման դեպքերը), ֆինանսական նվիրատվությունների և նվերների ստացման կանոնների  խախտումներ, փոխկապակցված  անձանց  աշխատանքի  կանոնների  խախտումներ:  Սակայն նախատեսված  չեն  սանկցիաներ  սխալ  կամ  ոչ  ամբողջական  տեղեկատվության տրամադրման  համար:  Այս  մասով  հանձնաժողովը  դեռևս  կիրառում  է  «փափուկ» միջոցներ: ", "Ուստի ժողովրդավարության  պայմաններում  քաղաքական  մասնակցությունը  և  ակտիվությունը կարող  են  ունենալ  տարբեր  դրսևորումներ,  որոնց  շարքում  իր  ուրույն  տեղն  ու նշանակությունն  ունի  քաղաքացիական  անհնազանդությունը:  Սակայն  այս  երևույթը,  ի տարբերություն  ժողովրդավարության  պայմաններում  քաղաքական  ակտիվության դրսևորման  այլ  ձևերի,  կարող  է  հիմնվել  նաև  իրավական  սկզբունքների  և  նորմերի  վրա: ", "Արդիականացման  այդ    միջոցներից  որը  որոշիչ  կլինի  մեծապես  կախված  է երիտասարդների  գիտակցությունից  և  վարքագծից:  Այդ  պատճառով  իշխանությունների խնդիրն  է  ուղղել  երիտասարդների  էներգիան  դեպի  ստեղծագործական  կիրառելիություն: ", "Քաղաքացիական անհնազանդության գաղափարն առաջին անգամ շրջանառության մեջ  է  դրվել  19-րդ  դարում  արևմտյան  քաղաքական  տեսության  շրջանակներում ամերիկացի  մտածող,  բարոյագետ  Հ.  Տորոյի  կողմից։  Հեղինակն  իր  աշխատանքում  կոչ  էր անում  հրաժարվել  հարկերը  վճարելուց՝  որպես  պետական  այրերի  անարդյունավետ քաղաքականության  նկատմամբ  բողոքի  դրսևորում:  Այսպիսի  վարքագիծն  ուղեկցվում  էր ոչ բռնի գործողություններով:112 Մեր  օրերում  քաղաքացիական  անհնազանդության  հայեցակարգը  զարգացում  է ստացել  սոցիալական  փիլիսոփայության  մասնագետ  Ջ.  Ռոուլզի  աշխատություններում։ ", "Համաձայն  Ռոուլզի՝  քաղաքացիական  անհնազանդությունը  հրապարակային,  ոչ  բռնի, գիտակցված  քաղաքական  գործունեություն  է,  որի  ընթացքում  խախտվում  է  օրենքը պետական քաղաքականության կամ հենց օրենքների փոփոխության նպատակով։ Սրանից ելնելով՝ հեղինակը հաստատում է, որ քաղաքացիական անհնազանդությունն անօգուտ է և անիմաստ  փակ  հասարակություններում,  որտեղ  իշխանությունն  ունի  ավտորիտար բնույթ։113 сост. Н. Е. Покровского,Республика, М., 2001, 412 с. Իրադրությունը  բոլորովին  այլ  է  ժողովրդավարական  հասարակություններում։ ", "Այն  երկրների  համար,  որոնք  անցել  են  նոր  հասարակական  կարգի  երկար  ներքին զարգացման  հետևանքով  (Ամերիկայի  Միացյալ  Նահանգներ  և  Արևմտյան  Եվրոպայի երկրներ)  բնորոշ է  առաջին  տիպը՝ «բուն  արդիականացման»:  Գաղութային կախվածությունից    ազատված  զարգացող  երկրների  համար  տիպիկ  է  «երկրորդական արդիականացումը»: ", "Քաղաքացիական անհնազանդությունը  հնարավորություն  է  տալիս  հակազդել  անարդարությանը  հանուն օրենքի։  Ռոուլզը  քաղաքացիական  անհնազանդության  հասկացությունը  դիտարկում  է որպես սահմանադրական ժողովրդարության լրացուցիչ տեսություն։114 Քաղաքացիական  անհնազանդության  ժամանակակից  հայեցակարգը  զարգացում  է ստացել  20-րդ  դարում  հատկապես  Մ.  Գանդիի  գաղափարների  և  քաղաքական  փորձի ազդեցության  ներքո։  Գանդիի  փորձն  իրեն  թույլ  տվեց  հաստատել,  որ  լայն  զանգվածները միավորվելով  կարող  են  խաղաղ  ճանապարհով  հասնել  այն  ամենին,  ինչին  կարելի  է հասնել հեղափոխության ճանապարհով, սակայն, ի տարբերություն հեղափոխությունների, քաղաքացիական  անհնազանդությունը  պետությանը  լուրջ  վնասներ  չի  պատճառում. դրանք չեն  ուղեկցվում  զոհերով  և  հասարակության  համար  այլ  անցանկալի հետևանքներով։115  Դա  նշանակում  է,  որ  գոյություն  ունի  սահման,  որից  հետո մեծամասնության  տիրապետման վրա հիմնված իշխանությանը հաջորդաբար հնազանդվելը կարող է հանգեցնել անարդարության: Խնդիրն այն է, թե ինչպես պահպանել սահմանադրական  կարգի  (հասարակական  դաշինք)  և  անարդարության  զգացողության միջև համերաշխությունը կամ ինչպես Գանդին է ասում, ինչպես հաշտեցնել լոյալությունը «սատյագրահայի»  (ձգտում  դեպի  արդարություն,  ճշմարտություն)  հետ:116  Այս  դեպքում կարևոր է գիտակցել, որ «հասարակական դաշինք» և «քաղաքացիական անհնազարդություն» հասկացություններն ամենևին իրար չեն հակասում: ", "Բարձրաստիճան  պաշտոնատար  անձանց  փոխկապակցված  անձինք  են  համարվում ամուսինը,  համատեղ  ապրող  ծնողը  և  չափահաս  և  չամուսնացած  զավակը:  Սա նշանակում է, որ պաշտոնատար անձանց համատեղ չապրող չափահաս զավակների և ծնողների,  ինչպես  նաև  համատեղ  ապրող  անչափահաս  զավակաների  և  համատեղ ապրող  ամուսնացած  զավակաների  գույքն  ու  եկամուտները  չեն  հայտարարագրվում: ", "Քաղաքացիականանհնազանդությունը,զուգորդվածսոցիալականշարժումներովկամնախա ձեռնություններով,ներկայացնում էքաղաքացիականհասարակության  ներսում  տեղի ունեցող հավաքական գործողություններիարտաքինսահմանները ևզգալիորեն տարբերվում է քաղաքացիականհասարակությունից՝ որպեսկազմակերպվածշարժում:118 Արդյո՞ք  հնարավոր  է  քաղաքացիական  անհնազանդությունը  ուղղակի  իմաստով։ ", "Ըստ  Ս.Հանթինգթոնի,  ավանդականից՝ ժամանակակից հասարակության հիմնական  տարբերությունների  թվում  կարելի  է  անվանել  քաղաքականության  մեջ քաղաքացիների  ներգրավվածության  բարձր  մակարդակը  և  բաց  քաղաքական համակարգի  առկայությունը,  որը  արդիականացման  գործընթացներում  քաղաքացիների մասնակցության ամրապնդմանը նպաստող մի շարք բարդ, ինքնավար, հարմարվողական և  համաձայնեցված  քաղաքական  ինստիտուտների  համալիր է հասարակության արդիականացման նպատակներն ու խնդիրները անհասանելի են առանց քաղաքական արդիականացման խնդիրների լուծման: Առաջին հերթին, փոփոխություններ պետք  է  կատարվեն  ինստիտուցիոնալ  միջավայրում    (նորմերն  ու  արժեքները,  որոնցով կառաջնորդվեն  մարդիկ  իրենց  քաղաքական  վարքագծում):  Երկրորդ,  ստեղծել քաղաքական համակարգ, որը պետք է հիմնված լինի քաղաքական բազմակարծության ու մրցակցության  վրա,  պետք  է  կարողանա  ներկայացնել  և  համակարգել  տարբեր սոցիալական  խմբերի  շահերը,  ապահովել  քաղաքացիների՝  վերափոխմանը  մասնակցելու միջոցների  մոբիլիզացումը:  Այն  դեպքում,  երբ  իշխող  կառավարությունը  ի  վիճակի  չէ ստեղծել քաղաքական համակարգ, որը համապատասխանում է  թվարկված պահանջներին,  ապա  քաղաքացիները  գտնում  են  իրենց  ակտիվության  իրագործման  այլ, ոչ ինստիտուցիոնալ ուղիներ (բողոքիարկման գործողությունները, «ուղղակի գործողություն»): ", "Քրեական  օրենսգրքով  քրեորեն  պատժելի  արարքներ  են  ճանաչվում  կոռուպցիոն գործողությունների  հիմնական  տեսակները,  այն  է՝  կաշառակերությունը,  օտարերկրյա պաշտոնյային կաշառելը,  փողերի լվացումը,  պաշտոնի չարաշահումը և դրամաշորթումը:  Օրենսգրքով  պետական  պաշտոնյային  արգելվում  է  կատարել  այլ վճարովի  աշխատանքներ,  ստանալ  նվերներ  կամ  ներգրավվել  մասնավոր  բիզնես գործողություններում: Կոռուպցիայի դեմ պայքարում կարևոր փաստաթուղթ է 2015թ.-ին ընդունված  ՀՀ  Հակակոռուպցիոն  ռազմավարության  նախագիծը:  2012թ.-ին  նաև ընդունվել  է  Արդարադատության  ոլորտի  բարեփոխումների  ծրագիրը  2012-2016թթ.- ների  համար:  Ձևավորվել  է  Հակակոռուպցիոն  Խորհուրդը,  որի  գործունեության նպատակներն են հետևել համապատասխան պետական մարմինների գործունեությանը կոռուպցիայի  դեմ  պայքարում,  կոորդինացնել  համագործակցությունը  տեղական  և միջազգային կազմակերպությունների հետ, ինչպես նաև կյանքի կոչել Հակակոռուպցիոն  ռազմավարությունը  և  կոռուպցիայի  դեմ  պայքարում  Հայաստանի ստանձնած միջազգային պարտավորությունները: ", "հետազոտության տվյալների համաձայն՝ Հայաստանում հարցվածների 63%-ը գտնում է, որ  երկրում  իրականացված բարեփոխումները  որևէ  նշանակալից  դրական ազդեցություն  չեն  ունեցել  կոռուպցիայի  դեմ  պայքարում:  Բազմաթիվ  միջազգային կազմակերպությունների  կողմից  իրականացվող  հետազոտությունները  պարբերաբար ուսումնասիրում  են  Հայաստանի  քաղաքական,  տնտեսական  և  սոցիալական  կյանքը կոռուպցիայի  համալիր բնութագիրը,  կոռուպցիայի  դեմ  տարվող  պայքարի հաջողությունները և խոչընդոտները ներկայացնելու նպատակով: ", "Տեղեկատվական  դաշտի  նոր  արժեքաբանությունը  փոխել  է  ամբողջ  հասարակության,  և մասնավորապես երիտասարդության ընկալումները։ Երիտասարդությունը ակտիվություն է դրսևորում  ոչ  միայն  քաղաքականության  ոլորտում,  այլ  նաև  սոցիալական  արդարության ապահովման  և  հասարակական  փոխակերպումների  շրջանակներում  մասնակցայնության ոլորտում։41 Նախկինում  երիտասարդության  քաղաքական  սոցիալիսացիայի  իրականացման հիմնական  միջոցներն  էին  հանդիպումները,  հանրահավաքները  և  այլն։  Քաղաքական գործիչները  շփվում  էին  երիտասարդության  հետ  հիմնականում  ելույթների  միջոցով, ինչսպես օրինակ խորհրդային շրջանի քաղաքական դերակատարները։Որոշ քաղաքական ուժեր  շարունակում  են  օգտագործել  նաև  տպագիր  թերթոնները  և  այլ  տպագիր քաղաքական քարոզչական նյութեր երիտասարդության հետ կապի ապահովման համար։ ", "Կոռուպցիայի  դեմ  պայքարի  հայեցակարգը  բաղկացած  է  երեք  մասերից՝ ընդհանուր  դրույթներ,  հասկացութային  խնդիրներ,  հայեցակարգի  իրականացման ապահովման  մեխանիզմներ:  Հասկացութային  խնդիրների  ներքո  վեր  են  լուծվում ամբողջականության սկզբունքին համապատասխան հանրային ծառայողների պատրաստումը, արդյունավետ, թափանցիկ, հաշվետու և մասնակցային կառավարման համակարգի  ձևավորումը:  Բացի  այդ,  կառավարության  կողմից  կանխորոշվել  են հակակոռուպցիոն  ռազմավարության  համար  առանձնահատուկ  կարևորություն ներկայացնող 4 ոլորտները՝ կրթական, առողջապահական, հարկային և ոստիկանական համակարգերը: ", "Կոռուպցիայի  դեմ  պայքարում  հաջողությունների  հասնելու  և  իրականում կոռուպցիայի  մակարդակը  նվազեցնելու  իմաստով  ամբողջ  աշխարհում  տարածված պրակտիկա է համարվում  անկախ հետազոտությունների  անցկացումը՝ կառավարության  նախաձեռնությամբ:  Այսպիսի  հետազոտությունների շնորհիվ կառավարությունը կարողանում է հասկանալ, թե որոնք են կոռուպցիայի դեմ պայքարի հիմնական խոչընդոտները, կոռուպցիայի մասին ինչպիսի ընդհանուր պատկերացումներ են գերակայում թե´ քաղաքացիների, և թե´ պետական մարմինների աշխատակիցների  շրջանում,  ինչպիսի՞  միջոցառումներ  առավել  տեղին  կլինեն:  Այս առթիվ  անհրաժեշտ  է  նշել,  որ  2010թ.-ից  ՀՀ  կառավարության  աշխատակազմը պարբերաբար  պատվիրում  է  հանրային  կարծիքի  ուսումնասիրություններ  տարբեր տնտեսական  և  սոցիալական  հիմնախնդիրների  մասին,  այդ  թվում՝  նաև  կոռուպցիայի մասին:  Այս  ուսումնասիրություններն  իրականացվում  են  անկախ  մասնագիտացված կազմակերպության  կողմից,  որը  կոչվում  է  Քաղաքական  և  Սոցիոլոգիական Խորհրդատվության  Ինստիտուտ:  Այս  կազմակերպությունը  2010թ.-ին  կնքել  է երկարաժամկետ  պայմանագիր  ՀՀ  կառավարության  հետ  35.000  ԱՄՆ  դոլլար ընդհանուր  բյուջեով:  2010թ.-ից  սկսած  այն  իրականացրել  է  տարեկան  թվով  4 հետազոտություններ՝ գնահատելու կառավարության գործողությունները, համայնքային կարիքները  և  քաղաքացիների  կյանքի  որակը:  Սակայն  կոռուպցիային  վերաբերող ուսումնասիրությունները կատարված հետազոտությունների ընդհանուր թվի մեջ փոքր տեղ  են  զբաղեցնում  (կոռուպցիային  նվիրված  հետազոտությունների  թիվը  եղել  է  մեկ կամ  երկու):  Այդ  հետազոտությունների  նպատակն է  եղել  ուսումնասիրել քաղաքացիների  ընկալումները տարբեր ոլորտներում կոռուպցիայի տարածվածության աստիճանի  մասին:  2011թ.-ի  հետազոտությունների  արդյունքների  համաձայն՝ ոստիկանական  և  դատական  համակարգերը ճանաչվել են Հայաստանում ամենակոռումպացված  կառույցները,  որտեղ  կոռուպցիայի  մակարդակը  գնալով  աճում է:119  Այդ  նույն  հետազոտությունները  ցույց  են  տվել,  որ  կոռուպցիայի  մակարդակը նվազել է կրթական, հարկային և մաքսային համակարգերում: Պետական կառավարման էթիկայի  բարձրացման  իմաստով  կարծում  ենք  նպատակահարմար  կլինի  նաև,  բացի ընդհանուր  բնույթի  հետազոտություններից,  իրականացվեն  առավել  նեղ,  ոլորտային ուսումնասիրություններ, որոնք կպարզաբանեն  տվյալ ոլորտներին հատուկ խոչընդոտները՝  միաժամանակ  ընձեռելով  հնարավորություն  այդ  ոլորտներում արդիականացնելու  հակակոռուպցիոն  ազգային  ծրագրերը:  Այս  իմաստով  կարևոր  է առանձին ոչ առևտրային կազմակերպությունների, գիտահետազոտական կենտրոնների,  համալսարանների  հետազոտական  նախաձեռնությունների  պետական աջակցությունը,  ինչը  կառավարության  կողմից  ընդունվող  որոշումներին  կոռուպցիայի դեմ  պայքարում  կհաղորդի  գիտական  հիմնավորվածություն  և  անհրաժեշտ փաստարկվածություն:  Նպատակահարմար  կլինի  նաև,  որ  այդ  հետազոտությունների արդյունքները  կառավարության  արդեն  ձևավորված  վեբկայքի  կամ  այդ  կայքից անուղղակի  հղումների  միջոցով  հասանելի  դառնան  հանրության  առավել լայն շրջանակներին և տվյալ հիմնախնդրով զբաղվող մասնագետներին: ", "Պահանջների  ռացիոնալության  աստիճանը,  դրանց  համապատասխանությունը սահմանադրական  նորմերին  ու  սկզբունքներին,  միջազգային  իրավունքին,  կողմնորոշում են  տվյալ  խմբերին  դեպի  ինստիտուցիոնալ  արժեքներ,  որոնք  ունեն  համապարփակ  ուժ: ", "Ատենախոսության  շրջանակներում  իրականացված  ուսումնասիրությունները հիմք են ծառայում կատարելու հետևյալ եզրահանգումները. ծառայության էթիկան կառավարման համակարգի  արդյունավետ գործառնության,  պետական մարմինների  առջև դրված նպատակների և առաջնահերթությունների իրականացման տեսանկյունից ներակայացնում է չափազանց մեծ  կարևորություն,  քանի  որ  թույլ է  տալիս  կատարելու  հիմնավորված եզրակացություններ  առ  այն,  թե  որքանով  է  իշխանությունը  կրում  սոցիալապես արդարացված  բնույթ,  որքանով  են  հանրային  ծառայողների  գործողություններն  ու ընդունած որոշումները համահունչ հանրային շահի առկա պատկերացումներին: ", "Մշակությային  էվոլուցիան  տեղի  է  ունենում  հետֆիգուրատիվ  մշակույթից կոնֆիգուրատիվ  մշակույթի,  ապա  նախագիգուիրատիվ  մշակույթի  անցման  ընթացքում։ ", "Վերջին  շրջանում  Հայաստանում  ևս  կարելի  է  նկատել  քաղաքացիական անհնազանդության  փորձեր,  որոնք  երբեմն  հասնում  են  իրենց  նպատակին,  քանի  որ քաղաքացիների որոշ զանգվածի՝ հիմնականում երիտասարդների մոտ այսօր ձևավորվում է ժողովրդավարական իրավագիտակցության  պատշաճ մակարդակ սեփական իրավունքների, ազատությունների, շահերի պաշտպանության և պայքարի համար: ", "լայն  տարածում  են  ստացել  ՀՀ  կառավարման  համակարգում,  առկա  են  որոշակի մարտահրավերներ  հանրային  ծառայողների  էթիկական  արհեստավարժության  և հանրային ծառայության ընդհանուր էթիկական մշակույթի համար: ", "Ժամանակակից  հասարակության  մեջ  երիտասարդությունը  դրսևորում  է  իր մշակութային  արժեքաբանությունը  համացանցի  միջոցով,  որտեղ  ստեղծագործական ազատությունը  համադրվում  է  տեսանելիության  և  հասանելիության  հետ։  Համացանցում երիտասարդների  ինքնակազմակերպման  ունակությունները  զգալիորեն  ավելի  լավն  են, քան իրական կյանքում։ ", "Քաղաքական  համակարգի  գործառնության  համար  կարևոր  են  նաև  իրավական նորմերը,  քանի  որ  իրավական  համակարգի  ոչ  արդյունավետ  գործառնությունը պայմանավորում է նաև քաղաքական համակարգի աղճատումը. վերջինս ևս կորցնում է իր ինստիտուցիոնալ  կարգավիճակը:  Այս  ամենը  ի  հայտ  է  գալիս  ոչ  ժողովրդավարական համակարգերում  և  ցածր  իրավագիտակցության  պայմաններում,  երբ  որոշումներն ընդունվում են ոչ թե իրավական, այլ կամայական հիմքերով: ", "բարոյական  իմաստի  և  նշանակության,  չնայած  ունեցած  կարևորությանը,  դժվար  է ենթարկել  կառավարման  համակարգի  այլ  քաղաքականությունների  դեպքում  գործուն վերլուծական  չափումների (օրինակ ծախքեր-շահույթներ վերլուծության):  Այս դեպքում հնարավոր  է չափել  էթիկական  քաղաքականությունների  համար  պահանջվող ներդրումները, բայց ոչ`  արդյունքները.  արդյունքները  տարրալուծված են երկարաժամկետ սոցիալ-հասարակական ազդեցությունների, կառավարման համակարգի գործունեության որակի բարելավման նպատակներում: ", "Շուտով  շարժման  մասնակիցներից  շատերը  միախառնեցին  իրենց  կազմակերպության փիլիսոփայւթյունը  քրիստոնեական  ուսմունքի  հետ՝  ստանալվ  հոգու  և  մարմնի մաքրությունը քարոզող գաղափարախոսական սինթեզ։ "], "source_docs_file": "Political Science.json", "paragraph_source_docs": [2, 1, 2, 0, 2, 2, 0, 2, 1, 2, 0, 1, 1, 0, 1, 1, 2, 1, 0, 2, 1, 0, 2, 1, 0]}