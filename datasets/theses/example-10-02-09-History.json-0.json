{"paragraph_source_docs": [0, 0, 1, 0, 0, 0, 0, 0, 0, 0], "source_docs_file": "History.json", "paragraphs": ["Ոչ  մի  պետություն,  այդ  թվում զարգացած  եվրոպական  երկրները, երաշխավորված չեն դավադրություններից, հեղաշրջումներից կամ հեղափոխություններից:  Դավադրության բացահայտումը, կանխարգելումը և չեզոքացումը ցանկացած պետության գրավականն է և նրա հատուկ ծա-ռայությունների աշխատանքի  գնահատականը:  Նամանավանդ,  որ  այս  պարագայում  այն  ուղղված  է սուլթանական  կառավարության  դեմ,  որը  ձեռնամուխ  է  եղել  իրագործելու  մեծ տերությունների  կողմից  առաջարկված  կամ  թելադրված  Թանզիմաթի  պահանջները: ", "Դավադրության  բացահայտումը  պետք  է  որ  խրախուսվեր  եվրոպական  երկրների կողմից և տարբեր տեսակի աջակցություն ցուցաբերվեր Օսմանյան կառավարությանը` առ  այն, որ չեզոքացնելով դավադիրներին, կապահովվեր  Թանզիմաթի շարունակականությունը:  Սակայն  իրականում  Աբդուլ  Մեջիդը  և  այլ  իշխանավորներ դավադրության  կանխարգելման  համար  փորձում  էին  արդարանալ  օտարերկրյա պետությունների  առջև,  թաքցնելով  թե  ձերբակալվածների  իրական  թիվը,  թե դավադրության մասնակիցներից շատերին, որոնք խուսափեցին պատասխանատվությունից,  թե,  ընդհանրապես,  դավադրության  բնույթը:  Օրինակ, Թիֆլիսում  հրատարակվող  «Մեղու  Հայաստանի»  շաբաթաթերթը  գրում  էր  երկու заговор  1859  г.  в  Турции,  Проблемы  востоковедения,  1959,  N  1,  с.  57-68,    Фадеева  И.  Л.,  Официальные доктрины в идеологии и политике Османской Империи, М., 1985, R. Davison, Reform in the Ottoman Empire, հարյուր  բանտարկվածների  մասին1:  Սակայն  Թուրքիայի  կառավարությունը  փորձեց կոծկել  դավադրության  իրական չափերը`  այդ  նպատակով  պաշտոնական հաղորդագրություններում  զետեղելով  ձերբակալվածների  ակնհայտորեն  նվազեցված թվեր:  «Մասիս»  շաբաթաթերթը  նշում  էր,  թե  համաձայն  պաշտոնական  տվյալների, նրանց  թիվը  կազմում  էր  ընդամենը  34  մարդ2:  Փարիզի  թուրքական  դեսպանատունը, դավադրության  բացահայտումից  երկու  օր  չանցած,  Կ.  Պոլսից  ստացավ  հեռագիր, որտեղ  ընդգծված  էր,  թե  դավադրությունը  ուղղված  է  եղել  սուլթանի  դեմ  և  նրանում «երևելի  բան  չկար»,  թե  դավադիրների  թիվը  քառասունից  չէր  անցնում  և  նրանց մեծամասնությունը չերքեզներ ու քրդեր էին3: ", " Համակարգչային  խաղերն  ունեն  մտավոր-զարգացնող  և  հոգեբանական ազդեցություն: ", "Վերը  նշվածը,  մասնավորապես,  սուլթանական  կառավարության  արդարանալու փորձը  թույլ  է  տալիս  եզրակացնել,  որ  դավադրության,  դրա  բացահայտման  իրական բնույթի  և  նպատակների`  այն  է  քրիստոնյաների  դեմ  լայնածավալ  գործողությունների մասին տեղեկացված էին օտարերկրյա պետությունների հետախուզական մարմինները: ", "Հաջորդ  կարևոր  հանգամանքը,  որը  կարող  է  մատնանշել  Օսմանյան կայսրության  գաղտնի  ծառայությունների  անմիջական  կապը  դավադրության  հետ,  դա հոգևոր,  ուսումնական  հաստատությունների  ուսանողների`  սոֆթաների  քաղաքական ակտիվության  խրախուսումն է  իշխանությունների  կողմից:  Մասնավորապես, մայրաքաղաքում  կազմակերպվում  էին  սոֆթաների  զանգվածային  ցույցեր,  որոնք ունեին  բացահայտ  հակաքրիստոնեական  ուղղվածություն:  Ցույցերի  ընթացքում սոֆթաները սպառնում էին բնաջնջել երկրի երեսից «գյավուրներին»: Տեղի էին ունենում բազմաթիվ վայրագություններ քրիստոնյաների նկատմամբ և մշտապես վտանգ կար, որ դրանք  կվերածվեն  քրիստոնյաների  լայնածավալ  ջարդերի,  քանի  որ  սոֆթաները զինված էին1: ", "Նշենք  մեկ  այլ  ուշագրավ  հանգամանք,  որը  նույնպես  վկայում  է    ձևավորվող սուլթանական  հետախուզական  կառույցի  կողմից «Քուլելիի  իրադարձության» կազմակերպման և իրացման մասին:  Մասնավորապես, դավադիրների ձերբակալությունից  հետո  ազատության  մեջ  էին  մնացել  նրանց  համախոհները,  որոնք փորձում էին գործել:  Ձերբակալություններից և  պատասխանատվությունից խուսափածների  թիվը  այդպես  էլ  մնաց  անհայտ2:  Ակնհայտ  է,  որ  վերջիններս  այն ներդրված անձինք էին, որոնց միջոցով գաղտնի ծառայությունները հմտորեն ուղղորդել էին  նշված  «դավադրությունը»:  Համաձայն  օսմանյան  գաղտնի  ծառայությունների գործելաոճի,  երբ  կարևոր  միջոցառումների (կամ  օպերացիաների)  անցկացումը զուգորդվում  էր  բնակչության  մեջ  ահ  ու  սարսափի,  վախի  տարածմամբ,  այս դավադրության  ընթացքում  նրանք  ևս  պլանավորել  էին  իրականացնել  ահաբեկչական գործողություններ:  Այսպես,  ժամանակի  մամուլի  տվյալներով  մայրաքաղաքի եվրոպական թաղամասում հայտնաբերվել էր «այրող մեքենա», որի նպատակն էր «կրակ տալ  ֆրանկների  թաղը»3:    Անկախ  այն  հանգամանքից,  թե  «դժոխային  մեքենան» օգտագործվել  է  թե  ոչ,  միայն  դրա  առկայությունը  և  կիրառման  նպատակի  մասին տեղեկատվության  տարածումը  բավական  էր,  որպեսզի  ֆրանկների  շրջանում առաջանար սարսափի զգացում և ստեղծվեր խուճապային իրադրություն: ", "Այսպիսով,  ունենալով  որոշակի  պատկերացումներ  կայսրության գաղտնի ծառայությունների  գործունեության  մասին  և  համադրելով  պատմական  փաստերը «Քուլելիի  իրադարձության»  վերաբերյալ,  կարող  ենք  եզրակացնել,  որ  դավադրությունն այդ  ծառայությունների  կողմից  մշակված  և  իրագործված  սադրանք  էր,  ինչը նպաստավոր պայմաններ ստեղծեց հակաքրիստոնեական արշավների համար: ", "Սակայն  թուրքական  հատուկ  ծառայությունների  պատմության  մասնագետների կարծիքով առաջին ժամանակակից հատուկ ծառայությունը Օսմանյան կայսրությունում ստեղծվել  է  Թանզիմաթի  բարեփոխումների  շրջանում,  զարգացում  ապրել  Աբդուլ Համիդ  2-րդի  կառավարման  տարիներին  և,  քանի  որ  այն  գործում  էր  իր  պալատում, ստացել է ««Յըլդըզ» հետախուզական կազմակերպության» անվանումը: ", "«Յըլդըզ»  հետախուզական  կազմակերպության  մասին  հիմնական  աղբյուր հանդիսանում  է  1891թ.  Աբդուլ  Համիդ  2-րդի  կարգադրությամբ  գրված  51  էջանոց գրքույկը,  որը  պահվում  է  Ֆրանսիայի  ազգային  գրադարանի  անձեռնմխելի  ֆոնդում1: ", "Ենթադրվում  է,  որ  գրքույկի  հեղինակ  հանդիսանում  է  սուլթանի  անձնական  բժիշկ Մավրոյանին,  որը  նույնպես  լրտես  է  եղել2:  Հարկ  է  նշել,  որ  օսմանյան  արքունիքում մշտապես  եղել  են  բժիշկ-լրտեսներ,  որոնց  սուլթաններն  օգտագործում  էին հարուստների  կամ  բարձրաստիճան  պաշտոնյաների  անաղմուկ  վերացման  համար: "]}