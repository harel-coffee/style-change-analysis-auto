{"paragraph_source_docs": [2, 2, 2, 2, 2, 2, 2, 2, 2, 2], "source_docs_file": "Earth Science.json", "paragraphs": ["Հաշվարկված  լարվածության  թենզորի  համաձայն  այս  գոտու  լարվածային ռեժիմը վերնետքային է (TF) (նկ․ 4․17): ", "Ջավախքի  բարձրավանդակի  ամբողջ  տարածքի  համար  ևս  կառուցվել  է լարվածության  թենզորը։  58  երկրաշարժերի  ֆոկալ  մեխանիզմների լուծումներն օգտագործելով,  ինչպես  նաև  հաշվի  առնելով  խզման  հարթությունների  սահքի ուղղությունները,  ուսումնասիրվող  ամբողջ  գոտու  համար  կառուցվել  է  լարվածության թենզորը, և հաշվարկվել է լարվածային ռեժիմը (նկ․ 4․18)։ ", "Նկ. 4․18-ում ներկայացված է նշված գոտու լարվածության թենզորը, և տրված են լարվածության  գլխավոր  սեղմման,  միջանկյալ  և  ընդարձակման  առանցքների կողնորոշման  պարամետրերը,  ինչպես  նաև լարվածության  R  գործակցի  և լարվածային R′ ինդեքսի արժեքները: ", "σ1 σ3 Pl. (0) Az. (0) Stress Regime (TF) Նկար 4․18 Ջավախքի հրաբխային բարձրավանդակի տարածքում լարվածության թենզորը և լարվածային ռեժիմը Այս  գոտու  համար  լարվածային  ռեժիմը  վերնետքային  է  (TF)՝  կողաշարժային  (SS) բաղադրիչով  (նկ․  4․18):  Սեղմման  լարվածության  σ1  մերձհորիզոնական  (pl.=13°) առանցքն ուղղված է հյուսիս-արևելքից – հարավ-արևմուտք (Az.=54°): Ընդարձակման σ3  մերձուղղաձիգ  (pl.=69°)  առանցքն  ունի  հյուսիս-արևմուտքից  հարավ-արևելք տարածման ուղղություն (Az.=285°) (նկ․ 4․18)։ ", "Այսպիսով, Ջավախքի հրաբխային բարձրավանդակի և հարակից տարածքների համար  լարվածային  դաշտի  առանձնահատկությունները  վերլուծելու  նպատակով կառուցվել  են  լարվածության  թենզորները  և  որոշվել  են  լարվածային  ռեժիմները՝ հիմքում օգտագործելով երկրաշարժերր ֆոկալ մեխանիզմների լուծումները: ", "Նկ․  4․19-ում  բերված  են  ուսումնասիրվող  գոտում  առանձնացված  երեք շրջանների համար որոշված լարվածային ռեժիմների լուծումները: ", "Նկար 4․19 Ուսումնասիրվող գոտում առանձնացված լարվածային ռեժիմները Ինչպես երևում է քարտեզից,  Ջավախքի հրաբխային լեռնաշղթան բնութագրվում է կողաշարժային լարվածային ռեժիմով (SS)։ Այն ենթարկվում է հյուսիս- արևելք հարավ-արևմուտք ուղղությամբ սեղմմանը և հյուսիս-արևմուտք հարավ-արևելք ուղղությամբ  ընդարձակմանը  (նկ․  4․19)։  Գոտու  լարվածային  դաշտի  սեղմման  և ընդարձակման  ուղղությունները  համընկնում  են  Կովկասյան  ռեգիոնալ  լարվածային դաշտի սեղմման և ընդարձակման ուղղությունների հետ [103]: ", "Ջավախքի  խզվածքին  հարող  գոտին  բնութագրվում է  վերնետքային լարվածային  ռեժիմով՝  կողաշարժային  բաղադրիչով,  և  ենթարկվում  է  ռադիալ սեղմմանը, որտեղ  սեղմման ուժերի գերակշռող  ուղղությունը հյուսիս արևելք – հարավ արևմուտքն  է  (նկ․  4․19):  Ստացված  արդյունքը,  համադրելով  տեղանքի  տեկտոնական ակտիվության  հետ,  կարող  ենք  ասել,  որ  լարվածային  ռեժիմի  վերնետքային  բնույթը՝ կողաշարժային  բաղադրիչով,  համընկնում  է  Ջավախքի  խզվածքի  կինեմատիկային [101]։ ", "Փամբակ-Սևան-Սյունիք  խզվածքի  հյուսիս-արևմտյան  սեգնետին  հարող  գոտու լարվածային  ռեժիմը  գնահատվել  է    վերնետքային  (TF):  Այս  գոտին  ևս  ենթարկվում  է ռադիալ  սեղմմանը,  բայց  ի  տարբերություն  Ջավախքի  խզվածքի  տարածքի,  այստեղ լարվածային դաշտի սեղմման առավելագույն ուղղությունը հյուսիս արևմուտք – հարավ արևելքն է (նկ․ Լարվածային ռեժիմի վերնետքային բնույթը համապատասխանում է  Փամբակ-Սևան-Սյունիք  խզվածքի  այդ սեգմենտի կինեմատիկային [101]։ ", "Այսպիսով,  Ջավախքի  հրաբխային  բարձրավանդակի  և  դրան  հարակից տարածքների  համար  կառուցված լարվածության  թենզորները  և  հաշվարկված լարվածային  ռեժիմները  ցույց  են  տալիս,  որ  ընդհամենը  (40.30  –  41.30)N  և  (43.30  – լարվածության տարբեր ռեժիմներ, իսկ լարվածային դաշտի սեղմման և ընդարձակման առանցքներն  ունեն  տարբեր  կողմնորոշումներ։  Սա  թերևս  ուսումնասիրվող  գոտու առանձնահատուկ դրսևորումներից մեկն է։ "]}