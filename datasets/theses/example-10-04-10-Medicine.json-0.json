{"paragraph_source_docs": [0, 0, 0, 0, 0, 0, 0, 0, 0, 0], "paragraphs": ["Այսպես, առանց ճարպակալման ֆենոտիպով երկրորդ տիպի շաքարային դիաբետով հիվանդների  խմբում,  էկզոկրին  հատվածը  բնութագրող    «ծորանային  էպիթելի  վիճակ», «լուսանցքի  ձև  և  պարունակություն»,  ծորանային  և  անոթային  «կոնգո-դրական»  և «պիկրոֆուքսինային» դրական ռեակցիաներ (անոթահենքային դիստրոֆիկ փոփոխություններ)  ձևաբանական  միավորների  վերլուծության  արդյունքում  պարզվեց, որ  23  դեպքից  էպիթելը  ռեգեներատիվ  (պրոլիֆերատիվ)  տիպի  փոփոխված  էր  12-ի ժամանակ (նկ. 2 ա,բ), դիսռեգեներատոր (նկ. 3 ա,բ) 4-ի, ատրոֆիկ էր՝ 5-ի (նկ. 4), իսկ 2 դեպքի  ժամանակ  էլ  փոփոխված  չէր:  Աղիքային  էպիթելի  տիպի  մետապլազիա  (նկ.5) հայտնաբերվեց «ճարպակալումով  ուղեկցվող  դիաբետով  հիվանդների»  խմբում  հայտանբերեցինք,  որ էպիթելր ռեգեներատիվ (պրոլիֆերատիվ) էր  17 դեպքի ժամանակ, դիսռեգեներատոր՝ 7- ի,  ատրոֆիկ՝  3-ի:  Աղիքային  էպիթելի  տիպի  մետապլազիա  առկա  էր  18  դեպքի ժամանակ:  Առանց  ճարպակալման  խմբում  լուսանցքների  վիճակը  գնահատելիս՝ բացահայտեցինք,  որ  լուսանցքը  անկանոն  էր  12  դեպքի  ժամանակ,  չփոփոխված՝    9-ի, իսկ  օբստրուկցված՝  2  դեպքի  ժամանակ:  Նույն  խմբում  խառը  բջջային  տիպի պրեցիպիտատ  առկա  էր  7  դեպքի  ժամանակ,  իսկ  մեկ  դեպքում  էլ  հայտնաբերվեց կալցիումական  բնույթի  նստեցում:  Ճարպակալումով  խմբում  լուսանցքի  ձևը  անկանոն էր  10,  իսկ  օբստրուկցված՝  2  դեպքում:  Վիճակագրական  վերլուծության  արդյունքում պարցեցինք,  որ  ըստ  այս  չափանիշների՝  «ծորանային  էպիթելի  փոփոխություններ» (χ2=3,88, p>0,05), «ծորանի լուսանցքի ձև» (χ2=1,37, p>0,05), «ծորանային պարունակություն»  (χ2=0,027,  p>0,05),  «աղիքային  էպիթելի  տիպի  մետապլազիա» (χ2=0,04,  p>0,05)  դիաբետով  հիվանդ  այս  երկու  ֆենոտիպերի  միջև  վիճակագրորեն հավաստի զուգակցումներ չկան: ", "Նկար 2. Պատկերված են ծորանային էպիթելի պրոլիֆերատիվ տիպի փոփոխությունները: Ներկումը Վան-Գիզոնի մեթոդով ա) խոշ. ×100  բ) խոշ. ×400 Նկար 3. Պատկերված են ծորանային էպիթելի դիսռեգեներատոր տիպի փոփոխություններ. էպիթելը դեսկվամացված է, ծորանի պատում առկա են էպիթելի պրոլիֆերացիայի օջախներ: ա)Ներկումը հեմ-էոզին, խոշ.×100, բ) Ներկումը կոնգո կարմիրով, խոշ.×100 Ինչպես երևում է 3 ա-ում պատկերվածից, խոշոր միջացինար ծորանի ծածկող էպիթելը դեսկվամացվել  է,  ատրոֆիայի  է  ենթարկվել:  Ծորանի  պատում  առկա  են  էպիթելի ռեգեներացիայի օջախներ: Լուսանցքը  լցված է դեսկվամացված էպիթելային բջիջներով, ինչպես նաև գրանուլոցիտներով, սպիտակուցային բնույթի պարունակությամբ: ", "Նկար 4.  Նկարում պատկերված է օբստրուկցված լուսանցքով միջացինար ծորանը՝ ատրոֆիայի ենթարկված  էպիթելով : Ներկումը կոնգո-կարմիրով, խոշ. ×400: ", "Նկար 5. Աղիքային էպիթելի տիպի մետապլազիայի օջախները ծորանի պատում և ացինար հյուսվածքում (նշադրված են սլաքներով) : ", "ա) Ներկումը հեմ-էոզինով, խոշ. ×100: բ) Ներկումը Վան- Գիզոնով, խոշ.×100: ", "գ)Ներկումը ալդեհիդ-ֆուքսինով ըստ Հոմորիի, խոշ. ×100: դ) Ներկումը կոնգո- կարմիրով, խոշ.×100: ", "Ինչպես  երևում  է  «աղիքային  էպիթելի  տիպի  մետապլազիան» բնութագրող նկարներից, այս  ախտաբանական  փոփոխություններն  առաջանում  են  ինչպես ենթաստամոքսային գեղձի ծորաններում, այնպես էլ ացինար հյուսվածքում: Նկար 5 ա- ում սլաքի  ցուցիչն  ուղղված  է  դեպի  ծորանային  էպիթել-աղիքային  էպիթել մետապլազիայի  տեսադաշտը:  Նկար  5  բ-ում  սլաքի  ցուցիչն  ուղղված  է  դեպի  ացինար- ծորանային  մետապլազիայի  օջախը:  Նկար  5  գ-ում  երևում  են  ծորանի  պատում պրոլիֆերացիայի ենթարկված ծորանների էպիթելի  մետապլազիայի օջախները: Նկար կառույցները: ", "Հար-ներանոթային,  հարծորանային  ինչպես  նաև  ֆիբրոզի  դաշտերում  կոնգո դրական  և  ֆուքսինային ռեակցիայի  արդյունքները  հետևյալն  էին.  առանց ճարպակալումով  խմբում  կոնգո  դրական  ռեակցիան  առկա  էր  22  դեպքում,  իսկ պիկրոֆուքսինային  ռեակցիան՝  17  դեպքերում:  Ճարպակալումով  խմբում  բոլոր դեպքերի  ժամանակ  հենքային բաղադրիչներում  հայտնաբերվեց  կոնգո  դրական ռեակցիա:  Ֆուքսինային  ռեակցիան  դրական  էր  միայն  20  դեպքի  ժամանակ:  Ներկման առանձնահատկությունների  առումով  երկու  խմբերի  միջև  վիճակագրորեն  հավաստի տարբերություններ չստացանք (p>0,05): ", "Հենքային բաղադրիչների ներկման առանձնահատկությունները պատկերված են նկար 6-ում: ", "Նկար 6.Անոթահենքային դիստրոֆիկ փոփոխություններն անոթի պատում: "], "source_docs_file": "Medicine.json"}