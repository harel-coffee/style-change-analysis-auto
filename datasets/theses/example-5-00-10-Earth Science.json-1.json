{"paragraphs": ["մայրաքաղաք  Երևան,  իսկ  դա  նշանակում  է,  որ  տեղի  է  ունենում  մարդկային  և նյութական կապիտալի արտահոսք առանց այդ էլ տնտեսապես թույլ հզորություն ունեցող բնակավայրերից  և  դրանց  կուտակում  տնտեսապես  ավելի  հզոր  մայրաքաղաքում: ", "Սրանով  էլ  ավելի  է  խորանում  տնտեսական  բևեռացումը  Երևանի  և  այլ  բնակավայրերի միջև:  ՀՀ  տնտեսական  հզորության  հիմնական  մասը  կենտրոնանում  է  մայրաքաղաքում, որն  իր  հերթին  նպաստում  է,  որ  այն  շարունակի  մնալ  բնակչության  ներքին միգրացիաների  միակ  գրավիչ  ուղղությունը:  Մինչդեռ,  ՀՀ  տնտեսության  զարգացման  և տարածքային արդյունավետ կազմակերպման շահերը պահանջում են ՀՀ բարձրլեռնային և  սահմանամերձ  գոտիների  սոցիալ-տնտեսական  կայուն  զարգացում:  Դա  նշանակում  է նշված  տարածաշրջաններում  պետք  է  իրականացնել  հարկային  և  վարկային արտոնություններ, ֆինանսական և նյութական մեծ ներդրումներ և նոր աշխատատեղեր, որոնք  ոչ  միայն  կնվազեցնեն  բնակչության  արտահոսքը,  այլև  բարենպաստ նախադրայալներ  կստեղծեն  դեպի  երկրի  համար  ռազմավարական  նշանակություն ունեցող շրջաններ միգրացիայի նոր հոսքերի ձևավորման համար: ", "հետևանքները Բնակչության  միգրացիայի  ազդեցությունը  մեծ  է  ՀՀ  բնակչության  ժողովրդագրական իրավիճակի և նրա տարածքային տարբերությունների ձևավորման վրա: ՀՀ բնակչության միգրացիայի  և  ժողովրդագրական  գործընթացների  փոխադարձ  կապերի  վերլուծությանն անդրադարձել  են  մի  շարք  ժողովրդագիրներ՝  Վ.Խոջաբեկյանը,  Մ.Ֆահրադյանը,  Վ. Թովմասյանը,  Ռ.  Եգանյանը  և  այլ  հեղինակներ:  Սակայն  նրանց  ուշադրության կենտրոնում  հիմնականում  եղել  են  ՀՀ  ժողովրդագրական  իրավիճակի  վրա  բնակչության արտագաղթի թողած  հետևանքների ուսումնասիրումը: Նրանք իրենց աշխատանքներում գրեթե չեն լուսաբանել բնակչության  միգրացիայի (արտաքին  և  ներքին)  և ժողովրդագրական  գործընթացների  տարածքային  տարբերությունների  (ըստ  մարզերի  և բնակավայրերի)  փոխադարձ  կապերը:  Մինչդեռ  ՀՀ  մարզերը,  դրանց  մեջ  մտնող քաղաքներն  ու    տարածաշրջանների  գյուղական  բնակչությունը,  միմյանցից  զգալիորեն տարբերվում  են    բնակչության  վերարտադրության  ցուցանիշներով,  սեռային  կազմով, տարիքային  կառուցվածքով:  Այդ  տարբերությունների  առաջացումը,  ի  թիվս  այլ գործոնների, պայմանավորված է նաև բնակչության միգրացիոն տեղաշարժերով: ", "Բնակչության  արտաքին  միգրացիայի  միջոցով  փոփոխվում  են  երկրի  բնակչության թվաքանակը, սեռատարիքային կառուցվածքը, բնական վերարտադրության ցուցանիշները,  բնակչության  սոցիալական  և  ազգային  կազմերը  և  այլն:  Թեև  արտաքին միգրացիան  նպաստում  է  ժողովրդագրական  կառուցվածքների  և  գործընթացների տարածքային  տարբերությունների  առաջացմանը,  սակայն  դրանցում  նշանակալից  դեր խաղում են նաև բնակչության ներհանրապետական միգրացիոն տեղաշարժերը: ", "Միգրացիայի  ազդեցությունը  մեծ  է  ՀՀ,  նրա  մարզերի,  քաղաքային  և  գյուղական բնակավայրերի բնակչության սեռային կազմի  և  տարիքային կառուցվածքի փոփոխությունների  վրա:  Չնայած  ՀՀ  միգրանտների  կազմի  վերաբերյալ  չկան  հավաստի տվյալներ,  սակայն  հայտնի  փաստ  է,  որը  ապացուցվում  է  նաև  կատարված  բոլոր հետազոտություններով,  որ  միգրացիոն  առավել  մեծ  ակտիվությամբ  աչքի  են  ընկնում աշխատունակ  տարիքի  տղամարդիկ  [16,  98,  99]:  Դրանով  է  պայմանավորված  նաև,  որ տարեցտարի  ՀՀ  ընդհանուր  բնակչության  թվում  մեծանում  է  կանանց  և  փոքրանում տղամարդկանց  մասնաբաժինը,  իսկ  տարիքային  կառուցվածքում մեծանում  է հետաշխատունակ բնակչության մասնաբաժինը: "], "paragraph_source_docs": [1, 1, 1, 1, 1], "source_docs_file": "Earth Science.json"}