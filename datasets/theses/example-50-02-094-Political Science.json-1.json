{"paragraph_source_docs": [1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 0, 1, 1, 2, 2, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1], "paragraphs": ["Բարձրաստիճան  պաշտոնատար  անձանց  էթիկայի  հանձնաժողովն  իրավասու  է ուսումնասիրելու  ներկայացված  հայտարարագրերը,  սակայն  սխալ  կամ  ոչ ամբողջական  տեղեկատվության  ճշգրտման  մեխանիզմները  հստակ  սահմանված  չեն: ", "Հանձնաժողովը  հայտարարագրերի  հետ  կապված  աշխատանքը  պատշաճ  կերպով կատարելու  համար  մեծապես  հենվում  է  հայտարարագրերի  վերլուծության  ուղեցույցի վրա,  որը  մշակվել  է  Եվրոպայի  Խորհրդի  փորձագետների  հետ  միասին:  Ուղեցույցի համաձայն՝ հանձնաժողովն իրականացրել է ներկայացված հայտարարագրերի ներքին ստուգում:  Հայտարարագրերի  ստուգումը  հիմնականում  կատարվում  է  հետևյալ ուղղություններով՝ այլ եկամուտ կամ աշխատանք ունենալու խախտումներ, կասկածելի գործարքներ (ներառյալ  ապօրինի հարստացման դեպքերը), ֆինանսական նվիրատվությունների և նվերների ստացման կանոնների  խախտումներ, փոխկապակցված  անձանց  աշխատանքի  կանոնների  խախտումներ:  Սակայն նախատեսված  չեն  սանկցիաներ  սխալ  կամ  ոչ  ամբողջական  տեղեկատվության տրամադրման  համար:  Այս  մասով  հանձնաժողովը  դեռևս  կիրառում  է  «փափուկ» միջոցներ: ", "Հանրային ծառայության համակարգում շահերի բախումը սահմանվում է՝ որպես մի  իրավիճակ,  երբ  հանրային  ծառայողի  մասնավոր  շահերն  ու  հետաքրքրությունները խոչընդոտում  են  կամ  կարող  են  խոչընդոտել  ծառայողական  պարտականությունների օբյեկտիվ  և  անկողմնակալ  իրականացմանը:  Սա  ընդհանրական  սահմանում  է,  որը ներառում  է  և´  Եվրոպայի  Խորհրդի,  և´  Տնտեսական  Համագործակցության  և Զարգացման  Կազմակերպության կողմից շահերի բախման իրավիճակների սահմանումների հիմնական բնութագրիչները՝ հանրային և մասնավոր շահերի բախում, ծառայողական  պարտականությունների  և  մասնավոր  հետաքրքրությունների  իրական կամ  թվացյալ  անհամատեղելիություն,  որի  ոչ  արդյունավետ  կարգավորման  դեպքում կասկած  է  առաջանում  հանրային  ծառայողի  կողմից  իր  պարտականությունների օբյեկտիվ  կատարման  մեջ,  և  վնասվում  է  հանրային  վստահությունը  պետական մարմինների  նկատմամբ:  Հանրային  ծառայության  մասին  ՀՀ  Օրենքի  31-րդ  հոդվածի առաջին  մասում  նշվում  է  .  «Շահերի  բախում  առաջանալու  դեպքում  բարձրաստիճան պաշտոնատար  անձը, բացառությամբ  պատգամավորների, սահմանադրական դատարանի  անդամների  և  դատախազների,  ինչպես  նաև  սույն  օրենքի  իմաստով վերադաս չունեցող բարձրաստիճան պաշտոնատար անձի, պարտավոր է իր վերադաս անձին  գրավոր  ներկայացնել  շահերի  բախման  վերաբերյալ  հայտարարություն՝ ներկայացնելով  շահերի  բախմանը  վերաբերող  կոնկրետ  հանգամանքները:  Մինչև վերադաս անձից գրավոր համաձայնություն ստանալը բարձրաստիճան պաշտոնատար անձն  իրավունք  չունի  տվյալ  հարցի  վերաբերյալ  գործողություն  կատարելու  կամ որոշում  կայացնելու:  Վերադաս  անձն  իրավունք  ունի  տվյալ  հարցը  քննարկելու  և լուծելու  իրավասությունը  հանձնարարելու  այլ  պաշտոնատար  անձի,  եթե  դա  օրենքով արգելված  չէ»:  Նույն  հոդվածի  2-րդ  մասով  նշվում  է.  «Բարձրաստիճան  պաշտոնատար անձն իրավունք ունի  Բարձրաստիճան  պաշտոնատար  անձանց էթիկայի հանձնաժողովից  ստանալու  պարզաբանում  կոնկրետ  իրավիճակում  շահերի  բախման վերաբերյալ  հայտարարությամբ  հանդես  գալու  անհրաժեշտության  մասին:  Եթե ներկայացված տվյալները եղել են ամբողջական, ապա Բարձրաստիճան պաշտոնատար անձանց էթիկայի հանձնաժողովի եզրակացությունը շահերի բախման բացակայության մասին հիմք է վարույթը կարճելու համար, եթե այն հարուցվի»: Հանրային ծառայողների մոտ  շահերի  բախման  այսպիսի  իրավակարգավորումը  հստակ  ձևով  լուծում  չի  տալիս մի  քանի  հարցերի,  օրինակ  1.  ինչպես  պետք  է  կարգավորվեն  շահերի  բախման իրավիճակները  այն  բարձրաստիճան  պաշտոնատար  անձանց  համար,  ովքեր  չունեն վերադաս,  2.  չափազանց  մեծ  տեղ  է  հատկացվում  բարձրաստիճան  պաշտոնատար անձի և վերջինիս վերադասի իրավագիտակցությանն ու օրինապաշտությանը (ի վերջո բարձրաստիճան  պաշտոնատար  անձի  հայեցողությանն  է  թողնվում  իր  մոտ  շահերի բախում  առաջանալու  մասին  տեղյակ  պահելու  պատասխանատվությունը,  իսկ  «մինչև վերադաս  անձից  գրավոր  համաձայնություն  ստանալը»  արտահայտությունը  նույնչափ հայեցողություն տրամադրում է պաշտոնատար անձի վերադասին), 3. հստակեցված չեն այն ընթացակարգերն ու մեխանիզմները, որոնց միջոցով պետք է կարգավորվի շահերի բախման իրավիճակը, եթե վերադասին պաշտոնատար անձի կողմից տեղյակ պահելուց հետո շահերի բախման առկայությունը հաստատվում է: Այսպիսի ձևակերպումից դուրս է  մնում  այն  դերը,  որը  պետք  է  ունենա  Բարձրաստիճան  պաշտոնատար  անձանց էթիկայի  հանձնաժողովը  բարձրաստիճան  պաշտոնատար  անձանց  մոտ  շահերի բախման իրավիճակների կարգավորման գործում: ", "Շահերի բախման իրավիճակների կարգավորման առումով ամենաարդյունավետ մեխանիզմն  ընդունված  է  համարել  շահերի  բախման  իրավիճակների  կանխումը.  երբ հանրային ծառայողին հանձնարարված  աշխատանքներում չեն ներառվում այնպիսինները, որոնք կարող են առաջ բերել ծառայողական պարտականությունների և մասնավոր  շահերի  բախում:  Շահերի  բախման  իրավիճակների  կանխման  նպատակին են  ծառայում  մի  շարք  այլ  կարգավորումներ,  օրինակ՝  հանրային  ծառայության  հետ միաժամանակ  համատեղության  կարգով  հանրային  ծառայողի  այլ  տեսակի գործունեությունների ու վճարովի աշխատանքների, հետծառայողական գործունեության, փոխկապակցված անձանց հետ աշխատանքի օրենքով նախատեսված սահմանափակումները:  Իսկ  եթե,  չնայած  շահերի  բախման  իրավիճակների  կանխման միջոցառումներին,  հանրային  ծառայողի  մոտ  առաջանում  է  շահերի  բախում,  ապա առաջին  քայլը,  որ  պետք  է  կատարի  հանրային  ծառայողը`  անմիջապես  շահերի բախման  առկայության  մասին  տեղյակ  պահի  իր  վերադասին:    ՀՀ  օրենսդրության  մեջ շահերի  բախման  իրավիճակների  հիմնական  սահմանումները  տրված  են  Հանրային ծառայության  մասին  և  Ազգային  ժողովի  կանոնակարգ  ՀՀ  օրենքներով:  ՀՀ-ում պետական  պաշտոնյաների  աշխատանքային  գործունեության  ընթացքում  շահերի բախումը  կարգավորող  նորմեր  սահմանված  են  ՀՀ  Սահմանադրության  մեջ,  ինչպես նաև այլ օրենքներում, կախված գործունեության ոլորտից, գործունեության արգելքների, սահմանափակումների  և  վարքագծի  կանոնների  տեսքով:  Սակայն  շահերի  բախման սահմանադրական նորմերի և առանձին ոլորտային օրենքների դրույթների միջև առկա են  որոշակի  տարըմռնումներ,  որոնք  բարդություններ  են  ստեղծում  շահերի  բախման իրավիճակների արդյունավետ կարգավորման իմաստով: Օրինակ, Սահմանադրության մեջ հստակ ամրագրված է, որ Ազգային ժողովի պատգամավորները և կառավարության անդամները չեն  կարող  զբաղվել  ձեռնարկատիրական  գործունեությամբ115,  իսկ Հանրային  ծառայության  մասին  օրենքով  հանրային  ծառայողը  և  բարձրաստիճան պաշտոնատար  անձը չեն կարող  անձամբ զբաղվել ձեռնարկատիրական գործունեությամբ:  Վերջին  ձևակերպումը  ամրագրված է  նաև  Համայնքային ծառայության  մասին  և  Քաղաքացիական  ծառայության  մասին  ՀՀ  օրենքներում:116  Իսկ ահա´,  ձեռնարկատիրական  գործունեությունը  ՀՀ  Քաղաքացիական  օրենսգրքի  2-րդ հոդվածով  սահմանվում  է  հետյալ  կերպ.  «Ձեռնարկատիրական  է  համարվում  անձի ինքնուրույն,  իր  ռիսկով  իրականացվող  գործունեությունը,  որի  հիմնական  նպատակը գույք  օգտագործելուց,  ապրանքներ  վաճառելուց,  աշխատանքներ  կատարելուց  կամ ծառայություններ  մատուցելուց  շահույթ  ստանալն  է»:  Հետևաբար,  հանրային ծառայության ոլորտային օրենքներում  ամրագրված դրույթը՝ «առևտրային կազակերպությունում  ունեցած  բաժնեմասը  հավատարմագրային  կառավարման հանձնելու»  հանրային  ծառայողի  իրավունքը,  ըստ  էության,  խոչընդոտում  է  շահերի բախման  իրավիճակների  արդյունավետ  կանխմանն  ու  կարգավորմանը,  քանի  որ հավատարմագրային  կառավարման  հանձնելու  դեպքում  ևս  հանրային  ծառայողի  մոտ շարունակում  է  մեծ  մնալ  մասնավոր  և  հանրային  շահերի  բախման  առաջացման պոտենցիալ  վտանգը  (հավատարմագրային  կառավարման  դեպքում  ևս  հանրային ծառայողը ստանում է եկամուտ): ", "Հանրային  ծառայության  համակարգում  շահերի  բախման  իրավիճակների կանխման  և  կարգավորման  արդյունավետ  մեխանիզմներ  են  համարվում  նաև հետծառայողական  գործունեության  սահմանափակումները:  ՀՀ  օրենսդրությամբ ազգային  անվտանգության  մարմինների  ծառայողին,  քաղաքացիական  ծառայողին  և ոստիկանության  ծառայողին  ծառայությունից  ազատվելուց  հետո  մեկ  տարվա ընթացքում արգելվում է ընդունվել աշխատանքի այն գործատուի մոտ կամ դառնալ այն կազմակերպության  աշխատակիցը,  որի  նկատմամբ  նա  անմիջական  հսկողություն  է իրականացրել  իր  ծառայության  վերջին  մեկ  տարվա  ընթացքում:117  Հարկային ծառայողների  համար  հետծառայողական գործունեության  սահմանափակումը նախատեսված  է  3  տարի  ժամկետով:118  Պաշտոնատար  անձանց  շահերի  բախման կանխման  և  կարգավորման  արդյունավետ  մեխանիզմ է  նաև  պետական պաշտոնյաների  շահերի,  ինչպես  նաև  նրանց  փոխկապակցված  անձանց  գույքի  և և «Քաղաքացիական ծառայության մասին» ՀՀ Օրենք, 24-րդ հոդված, ընդ. 2001 թ.: ", "թ., «Քաղաքացիական ծառայության մասին» ՀՀ Օրենք, 24-րդ հոդված, ընդ. 2001 թ. «Ոստիկանությունում ծառայության մասին» ՀՀ Օրենք, 39-րդ հոդված, ընդ. 2002 թ.: ", "եկամուտների  հայտարարագրումը,  որը  նախատեսված  է  ՀՀ  գործող  օրենսդրությամբ: ", "Հանրային  ծառայության  մասին  ՀՀ  Օրենքի  21-րդ  հոդվածի  համաձայն՝  հանրային ծառայողը  օրենքով  սահմանված  դեպքերում  և  կարգով  պետք  է  ներկայացնի  շահերի հայտարարագիր: Սակայն հանրային ծառայողների կողմից շահերի հայտարարագրման դեպքերը  և  կարգը  այլ  օրենքներով  կամ  իրավական  ակտերով  սահմանված  չեն: ", "Բարձրաստիճան  պաշտոնատար  անձանց  փոխկապակցված  անձինք  են  համարվում ամուսինը,  համատեղ  ապրող  ծնողը  և  չափահաս  և  չամուսնացած  զավակը:  Սա նշանակում է, որ պաշտոնատար անձանց համատեղ չապրող չափահաս զավակների և ծնողների,  ինչպես  նաև  համատեղ  ապրող  անչափահաս  զավակաների  և  համատեղ ապրող  ամուսնացած  զավակաների  գույքն  ու  եկամուտները  չեն  հայտարարագրվում: ", "Շահերի բախման կանխումն ու կարգավորումը, ելնելով բովանդակային առանձնահատկություններից,  պետք  է  հանդես  գա՝  որպես  ՀՀ  հանրային  ծառայողների էթիկայի մաս: Հանրային ծառայության ոլորտային օրենսդրություններով իշխանության տարբեր  ճյուղերի  և  տարբեր  մակարդակների  հանրային  ծառայողների  համար նախատեսված  շահերի  բախման  իրավական  կարգավորումների  կապը  հանրային ծառայողների էթիկայի հետ պետք է հստակ լինի: ", "Հայաստանի Հանրապետությունը միացել է Բաց կառավարման գործընկերությանը  2011թ.-ի  սեպտեմբերին:  Այս  նախաձեռնությանը  միանալով՝ Հայաստանի  Հանրապետությունը  ցույց  է  տվել  իր  պատրաստակամությունը  ունենալու թափանցիկ  և  հաշվետու  կառավարում:  Հաշվետու  և  արդյունավետ  կառավարման համակարգ  ունենալը  ներկայումս  ՀՀ  պետական  կառավարման  համակարգի առաջնահերթություններից  մեկն  է:  Բաց  կառավարման  գործընկերությունը  ևս  մեկ հնարավորություն  է  կառավարման  համակարգը  դարձնելու  ավելի  թափանցիկ  և պատասխանատու,  զարգացնելու  այնպիսի  ինստիտուցիոնալ  կառուցվածքներ,  որոնք թույլ  կտան  քաղաքացիների  ակտիվ  մասնակցությունը  որոշումների  կայացման  և քաղաքականությունների մշակման գործընթացներում: Եվ այս առթիվ պետք է ընդգծել, որ  Հայաստանը  աշխարհի  այն  հինգ  պետություններից  մեկն  է,  որը  պետական  բյուջեի ծախսերը դարձրել է բացարձակ բաց և թափանցիկ: 2010թ.-ից գործում է «ինտերակտիվ բյուջե»  առցանց  համակարգը:  Այս  համակարգի  միջոցով  յուրաքանչյուր  քաղաքացի ցանկացած  պահի  կարող  է  տեղեկանալ,  թե  ինչ  նպատակով,  ինչ  ուղղությամբ  և եղանակով  են  ծախսվում  ՀՀ  պետական  բյուջեի  միջոցները:  2007թ.-ին  Հայաստանի Հանրապետությունը վավերացրել է ՄԱԿ-ի «Կոռուպցիայի դեմ պայքարի» կոնվենցիան, որի  20-րդ  հոդվածի  համաձայն, յուրաքանչյուր  մասնակից  պետություն,  իր Սահմանադրությանը  և  իր  իրավական  համակարգի  հիմնարար  սկզբունքներին համապատասխան,  պետք  է  քննարկի  այն  իրավական  և  այլ  միջոցները,  որոնք անհրաժեշտ  կլինեն  ապօրինի  հարստացումը  դարձնել  քրեորեն  պատժելի  արարք,  երբ կատարվում  է  դիտավորությամբ,  այսինքն,  տեղի  է  ունենում  պետական  պաշտոնյայի ակտիվների նշանակալից ավելացում, որը չի կարող հիմնավորվել վերջինիս օրինական եկամուտների  մասով:  ՀՀ-ում  կոռուպցիայի  դեմ  պայքարի  օրենսդրական  գլխավոր հիմքը  կազմում  են  Քրեական  օրենսգիրքը,  Տեղեկատվության  ազատության  մասին օրենքը,  Գնումների  մասին  օրենքը  և  Քրեական  դատավարության  օրենսգիրքը: ", "Քրեական  օրենսգրքով  քրեորեն  պատժելի  արարքներ  են  ճանաչվում  կոռուպցիոն գործողությունների  հիմնական  տեսակները,  այն  է՝  կաշառակերությունը,  օտարերկրյա պաշտոնյային կաշառելը,  փողերի լվացումը,  պաշտոնի չարաշահումը և դրամաշորթումը:  Օրենսգրքով  պետական  պաշտոնյային  արգելվում  է  կատարել  այլ վճարովի  աշխատանքներ,  ստանալ  նվերներ  կամ  ներգրավվել  մասնավոր  բիզնես գործողություններում: Կոռուպցիայի դեմ պայքարում կարևոր փաստաթուղթ է 2015թ.-ին ընդունված  ՀՀ  Հակակոռուպցիոն  ռազմավարության  նախագիծը:  2012թ.-ին  նաև ընդունվել  է  Արդարադատության  ոլորտի  բարեփոխումների  ծրագիրը  2012-2016թթ.- ների  համար:  Ձևավորվել  է  Հակակոռուպցիոն  Խորհուրդը,  որի  գործունեության նպատակներն են հետևել համապատասխան պետական մարմինների գործունեությանը կոռուպցիայի  դեմ  պայքարում,  կոորդինացնել  համագործակցությունը  տեղական  և միջազգային կազմակերպությունների հետ, ինչպես նաև կյանքի կոչել Հակակոռուպցիոն  ռազմավարությունը  և  կոռուպցիայի  դեմ  պայքարում  Հայաստանի ստանձնած միջազգային պարտավորությունները: ", "հետազոտության տվյալների համաձայն՝ Հայաստանում հարցվածների 63%-ը գտնում է, որ  երկրում  իրականացված բարեփոխումները  որևէ  նշանակալից  դրական ազդեցություն  չեն  ունեցել  կոռուպցիայի  դեմ  պայքարում:  Բազմաթիվ  միջազգային կազմակերպությունների  կողմից  իրականացվող  հետազոտությունները  պարբերաբար ուսումնասիրում  են  Հայաստանի  քաղաքական,  տնտեսական  և  սոցիալական  կյանքը կոռուպցիայի  համալիր բնութագիրը,  կոռուպցիայի  դեմ  տարվող  պայքարի հաջողությունները և խոչընդոտները ներկայացնելու նպատակով: ", "համակարգում կոռուպցիայի դեմ պայքարի հայեցակարգի» թիվ 14 որոշումը: ", "Կոռուպցիայի  դեմ  պայքարի  հայեցակարգը  բաղկացած  է  երեք  մասերից՝ ընդհանուր  դրույթներ,  հասկացութային  խնդիրներ,  հայեցակարգի  իրականացման ապահովման  մեխանիզմներ:  Հասկացութային  խնդիրների  ներքո  վեր  են  լուծվում ամբողջականության սկզբունքին համապատասխան հանրային ծառայողների պատրաստումը, արդյունավետ, թափանցիկ, հաշվետու և մասնակցային կառավարման համակարգի  ձևավորումը:  Բացի  այդ,  կառավարության  կողմից  կանխորոշվել  են հակակոռուպցիոն  ռազմավարության  համար  առանձնահատուկ  կարևորություն ներկայացնող 4 ոլորտները՝ կրթական, առողջապահական, հարկային և ոստիկանական համակարգերը: ", "Կոռուպցիայի  դեմ  պայքարում  հաջողությունների  հասնելու  և  իրականում կոռուպցիայի  մակարդակը  նվազեցնելու  իմաստով  ամբողջ  աշխարհում  տարածված պրակտիկա է համարվում  անկախ հետազոտությունների  անցկացումը՝ կառավարության  նախաձեռնությամբ:  Այսպիսի  հետազոտությունների շնորհիվ կառավարությունը կարողանում է հասկանալ, թե որոնք են կոռուպցիայի դեմ պայքարի հիմնական խոչընդոտները, կոռուպցիայի մասին ինչպիսի ընդհանուր պատկերացումներ են գերակայում թե´ քաղաքացիների, և թե´ պետական մարմինների աշխատակիցների  շրջանում,  ինչպիսի՞  միջոցառումներ  առավել  տեղին  կլինեն:  Այս առթիվ  անհրաժեշտ  է  նշել,  որ  2010թ.-ից  ՀՀ  կառավարության  աշխատակազմը պարբերաբար  պատվիրում  է  հանրային  կարծիքի  ուսումնասիրություններ  տարբեր տնտեսական  և  սոցիալական  հիմնախնդիրների  մասին,  այդ  թվում՝  նաև  կոռուպցիայի մասին:  Այս  ուսումնասիրություններն  իրականացվում  են  անկախ  մասնագիտացված կազմակերպության  կողմից,  որը  կոչվում  է  Քաղաքական  և  Սոցիոլոգիական Խորհրդատվության  Ինստիտուտ:  Այս  կազմակերպությունը  2010թ.-ին  կնքել  է երկարաժամկետ  պայմանագիր  ՀՀ  կառավարության  հետ  35.000  ԱՄՆ  դոլլար ընդհանուր  բյուջեով:  2010թ.-ից  սկսած  այն  իրականացրել  է  տարեկան  թվով  4 հետազոտություններ՝ գնահատելու կառավարության գործողությունները, համայնքային կարիքները  և  քաղաքացիների  կյանքի  որակը:  Սակայն  կոռուպցիային  վերաբերող ուսումնասիրությունները կատարված հետազոտությունների ընդհանուր թվի մեջ փոքր տեղ  են  զբաղեցնում  (կոռուպցիային  նվիրված  հետազոտությունների  թիվը  եղել  է  մեկ կամ  երկու):  Այդ  հետազոտությունների  նպատակն է  եղել  ուսումնասիրել քաղաքացիների  ընկալումները տարբեր ոլորտներում կոռուպցիայի տարածվածության աստիճանի  մասին:  2011թ.-ի  հետազոտությունների  արդյունքների  համաձայն՝ ոստիկանական  և  դատական  համակարգերը ճանաչվել են Հայաստանում ամենակոռումպացված  կառույցները,  որտեղ  կոռուպցիայի  մակարդակը  գնալով  աճում է:119  Այդ  նույն  հետազոտությունները  ցույց  են  տվել,  որ  կոռուպցիայի  մակարդակը նվազել է կրթական, հարկային և մաքսային համակարգերում: Պետական կառավարման էթիկայի  բարձրացման  իմաստով  կարծում  ենք  նպատակահարմար  կլինի  նաև,  բացի ընդհանուր  բնույթի  հետազոտություններից,  իրականացվեն  առավել  նեղ,  ոլորտային ուսումնասիրություններ, որոնք կպարզաբանեն  տվյալ ոլորտներին հատուկ խոչընդոտները՝  միաժամանակ  ընձեռելով  հնարավորություն  այդ  ոլորտներում արդիականացնելու  հակակոռուպցիոն  ազգային  ծրագրերը:  Այս  իմաստով  կարևոր  է առանձին ոչ առևտրային կազմակերպությունների, գիտահետազոտական կենտրոնների,  համալսարանների  հետազոտական  նախաձեռնությունների  պետական աջակցությունը,  ինչը  կառավարության  կողմից  ընդունվող  որոշումներին  կոռուպցիայի դեմ  պայքարում  կհաղորդի  գիտական  հիմնավորվածություն  և  անհրաժեշտ փաստարկվածություն:  Նպատակահարմար  կլինի  նաև,  որ  այդ  հետազոտությունների արդյունքները  կառավարության  արդեն  ձևավորված  վեբկայքի  կամ  այդ  կայքից անուղղակի  հղումների  միջոցով  հասանելի  դառնան  հանրության  առավել լայն շրջանակներին և տվյալ հիմնախնդրով զբաղվող մասնագետներին: ", "Second Round of Monitoring, Armenia Monitoring Report, 2011, pp. 15-17. http://www.oecd.org/corruption/acn/48964985.pdf (01.02.2015) ԵԶՐԱԿԱՑՈՒԹՅՈՒՆՆԵՐ ԵՎ ԱՌԱՋԱՐԿՈՒԹՅՈՒՆՆԵՐ Աշխատանքում կատարված տեսական եզրահանգումներն ու առաջարկությունները  հիմնված  են  ատենախոսության  ընթացքում  իրականացված պետական  կառավարման  համակարգում  էթիկայի  դերի,  վերջինիս  իրավական  և ինստիտուցիոնալ  հիմքերի,  գործառույթների,  ինչպես  նաև  պետական  կառավարման էթիկայի  բազմակի  չափումներ  ունեցող  դրսևորումների  տեսական  և  էմպիրիկ վերլուծության  վրա:  Ինչպես  յուրաքանչյուր  պետության  կառավարման  համակարգի, այնպես էլ Հայաստանի Հանրապետության կառավարման ոլորտի արդիականացումն ու առկա՝  թե´  ներքին,  թե´  արտաքին  մարտահրավերներին  պատշաճ  արձագանքելու կարողությունը մեծապես կախված է պետական կառավարման համակարգի ընդհանուր էթիկական մշակույթից, գերակայող վարչաքաղաքական ավանդույթի յուրահատկություններից,  հանրային  ծառայողների  էթիկական  գիտակցությունից, վերջիններիս կողմից իրենց կատարած գործի բարոյա-սոցիալական ողջ կարևորության գիտակցման աստիճանից: ", "Ատենախոսության  շրջանակներում  իրականացված  ուսումնասիրությունները հիմք են ծառայում կատարելու հետևյալ եզրահանգումները. ծառայության էթիկան կառավարման համակարգի  արդյունավետ գործառնության,  պետական մարմինների  առջև դրված նպատակների և առաջնահերթությունների իրականացման տեսանկյունից ներակայացնում է չափազանց մեծ  կարևորություն,  քանի  որ  թույլ է  տալիս  կատարելու  հիմնավորված եզրակացություններ  առ  այն,  թե  որքանով  է  իշխանությունը  կրում  սոցիալապես արդարացված  բնույթ,  որքանով  են  հանրային  ծառայողների  գործողություններն  ու ընդունած որոշումները համահունչ հանրային շահի առկա պատկերացումներին: ", "միայն  էթիկական  անհրաժեշտ  նորմերի,  սկզբունքների  և  չափանիշների  իրավական ամրագրում, այլ նաև՝ հանրային ծառայողների էթիկական գիտակցության բարձրացում հանրային ծառայողներ  պատրաստող ուսումնական հաստատությունների ուսումնական  ծրագրերում  համապատասխան  կրթական  ծրագրի  ներառման  և հանրային ծառայողների էթիկական վերապատրաստումների միջոցով: ", "ծառայողի համար, որքան մասնագիտական  պատրաստվածությունն ու պրոֆեսիոնալիզմը: ", "լայն  տարածում  են  ստացել  ՀՀ  կառավարման  համակարգում,  առկա  են  որոշակի մարտահրավերներ  հանրային  ծառայողների  էթիկական  արհեստավարժության  և հանրային ծառայության ընդհանուր էթիկական մշակույթի համար: ", "պետական կառավարման համակարգը պահանջում է հավասարակշռված  մոտեցում  մենեջերիզմի  սկզբունքների  և  կարիերային  հանրային ծառայության համակարգի մոտեցումների միջև: ", "թափանցիկության, օբյեկտիվության, հաշվետվողականության, արձագանքողականության,  պատասխանատվության,  հանրային  ծառայողների  շահերի բախման  կանխման  և  կարգավորման,  գույքի  և  եկամուտների  հայտարարագրման, գործունեության սահմանափակումների հիմնախնդիրները, որի  արդյունքում պետական  կառավարման  էթիկան  ստանում  է  խիստ  բազմաչափումային  բնույթ  և պահանջում է տարբեր գործիքների համալիր և միաժամանակյա կիրառում: ", "բարոյական  իմաստի  և  նշանակության,  չնայած  ունեցած  կարևորությանը,  դժվար  է ենթարկել  կառավարման  համակարգի  այլ  քաղաքականությունների  դեպքում  գործուն վերլուծական  չափումների (օրինակ ծախքեր-շահույթներ վերլուծության):  Այս դեպքում հնարավոր  է չափել  էթիկական  քաղաքականությունների  համար  պահանջվող ներդրումները, բայց ոչ`  արդյունքները.  արդյունքները  տարրալուծված են երկարաժամկետ սոցիալ-հասարակական ազդեցությունների, կառավարման համակարգի գործունեության որակի բարելավման նպատակներում: ", "այնպիսի կարևոր էթիկական հիմնախնդիրներ, ինչպիսիք են պետական պաշտոնատար անձանց գույքի և եկամուտների հայտարարագրումը, շահերի բախման իրավիճակները, իրավախախտումների մասին զեկուցելու հանրային ծառայողների պարտականությունը, հանրային ծառայողների գործունեության սահմանափակումները, հետծառայողական գործունեությունը, նվերների և պարգևատրումների ընդունման կանոնները: ", "շրջանակներում իրականացված սոցիոլոգիական ուսումնասիրության  արդյունքում  դուրս  են  բերվել  առավել  հրատապ  էթիկական հիմնախնդիրները`  պետական  կառավարման  համակարգում  կադրային  համալրման  և առաջխաղացման  գործընթացների  անկատարությունը,  կադրային  հարցերի  լուծման ժամանակ  խտրականության  բազմապիսի  դրսևորումները,  իսկ  որպես  էթիկական քաղաքականությունների հաջող իրականացման հիմնական  խոչընդոտներ` առանձնացվել են էթիկական քաղաքականությունների նկատմամբ լուրջ վերաբերմունքի  պակասը, ինչպես նաև  այլ քաղաքականություների և կազմակերպական մշակույթի հետ վերջիններիս ինտեգրման ոչ բավարար աստիճանը: ", "իրականացման պատասխանատու ինստիտուցիոնալ կառույցներն են Բարձրաստիճան պաշտոնատար  անձանց  էթիկայի  հանձնաժողովը  և  Քաղաքացիական  ծառայության խորհուրդը,  բացի  այդ,  ՀՀ  Քաղաքացիական  ծառայության  խորհրդի  2012թ.-ի սեպտեմբերի  844-Ն  որոշմամբ  սահմանվել  է  քաղաքացիական  ծառայողների  էթիկայի հանձնաժողովների ձևավորման, գործունեության կարգը և գործառույթները: Հանրային ծառայության մասին ՀՀ Օրենքի 38-րդ հոդվածի համաձայն՝ էթիկայի հանձնաժողովներ պետք  է  ձևավորվեն  և  գործեն  պետական  կառավարման  մարմիններում,  որոնց իրավասության շրջանակներում պետք է լինի հանրային ծառայողների կողմից էթիկայի նորմերի և չափանիշների պահպանմանը հետևելը, խախտման դեպքերը բացահայտելը, դրանց  վերաբերյալ եզրակացություններ  տալը:  Էթիկայի  հանձնաժողովների իրավասության  մեջ  է  մտնում  նաև  հանրային  ծառայողների  մոտ  շահերի  բախման դեպքերի  բացահայտումը  և  դրանց  վերաբերյալ  եզրակացությամբ  հանդես  գալը: ", "Սակայն,  ինչպես  փաստում  են  սոցիոլոգիական  հետազոտության  արդյունքները,  այդ հանձնաժողովների  գործառույթների  և  գործունեության  մասին  դեռևս  զգացվում  է տեղեկացվածության սակավություն հանրային ծառայողների շրջանում: ", "Գաղափարական  հենքի  վրա  միավորվում  են  երիտասարդական  խմբեր, որոնք  հետագայում  միանում  են  այս  կամ  այն  քաղաքական  ուժին։  Այս  տարբերակը  շատ ավելի  հազվադեպ  է  հանդիպում,  որովհետև  գաղափարախոսության  մշակումը  և հանրայնացումը  շատ  ավելի  երկար  ժամանակ  է  պահանջում,  քան  առաջին  տարբերակը։ ", "բարձրաստիճան  պաշտոնատար  անձանց  եկամուտների  և  գույքի  հայտարարագրման ինստիտուտը  դեռևս ինստիտուտն  ունի  հետևյալ  ուժեղ  կողմերը.  այն  տարածվում  է  համապատասխան բարձրաստիճան  պաշտոնատար  անձանց  շրջանակի  վրա,  հայտարարագրերը հասանելի  են  առցանց  համակարգով,  հայտարարագրերը  ներկայացվում  են  պաշտոնի նշանակվելուց հետո 1 ամսվա ընթացքում, պաշտոնավարման ընթաքում տարեկան մեկ անգամ  և  պաշտոնաթող  լինելու  ժամանակ,  դեպքերի  մեծամասնությունում  թվական տվյալները նաև լրացվում են նկարագրողական տեղեկատվությամբ: ", "ներդրումը պահանջում է նախևառաջ էթիկական ընդհանուր վարքականոնի ստեղծում: ", "Քաղաքացիական  անհնազանդության  ուժը  նրանում  է,  որ  այն  ապահովում  է քաղաքացիների  կողմից  իշխանության  նկատմամբ  ճնշումը  հասարակության  և /20.05.2013/,  http://www.oratert.com,  2.  Կարկուտից  տուժած  արմավիրցիները պահանջում  են  սառեցնել վարկերը, /17.05.2013/,  http://new.ilur.am/, 3. ԱրմավիրցիներըփակելենճանապարհըդեպիԵրևան, /20.05.2013/, http://emedia.am. /14.03.2014/, http://m.news.am/arm/news/198933.html. Սահմանադրական Հովհաննիսյանը դիմել է դատարան, pressing.am/view_post.php?id=1726/04.03.2013/. իշխանության միջև ուղիղ,  հետադարձ և  հորիզոնական կապերի միջոցով: Հենց այս ձևն է բնորոշում քաղաքացիականության սոցիալական բաղադրիչը:132 Քաղաքացիականության  սոցիալական  բաղադրիչը,  որի  հիմքում  սոցիալական իրավունքների  գիտակցման  և  դրանց  պատշպանության  անհրաժեշտությունն  է,  իր դրսևորումն ունեցավ նաև հայ իրականության մեջ: Վերջին շրջանում մեր հասարակության մեջ  քաղաքացիական  անհնազանդության  փորձերն  ավելի  հաճախակի  են  դարձել:  Վերը նշված  տեսական  մոտեցումների  հանաձայն`  դրանք  կարող  են  պայմանավորված  լինել պետության  կողմից  հասարակության  լայն  զանգվածների  շահերին  և  պահանջներին  ոչ համարժեք  քաղաքականությամբ:  Քաղաքացիական  անհնազանդության  փորձերից  մի քանիսն  արդեն իրենց ընդհանուր գծերով ներկայացվել են, սակայն իր կազմակերպվածության,  գործառնության,  տեխնոլոգիաների  ընտրության  և  կիրառման տեսանկյունից  կարելի  է  առանձնացնել  «Դեմ  եմ»  քաղաքացիական  շարժումը,  որը, ձևավորվելով շարունակում է  իր քաղաքացիական անհնազանդության  պայքարը՝  դեմ  լինելով  կենսաթոշակային  նոր  համակարգին:  Այս շարժման  հիմնական  պահանջը  «Կուտակային  կենսաթոշակների  մասին  ՀՀ  օրենքում»134 առկա «պարտադիր» բաղադրիչի վերացումն է: ", "«Դեմ եմ» շարժումն իր քաղաքացիական անհնազանդության իրականացման համար օգտագործում է  տեղեկատվական,  հավաքագրման,  սոցիալականացման  համար անհրաժեշտ  բոլոր  միջոցները`  համացանց,  թռուցիկներ,  պաստառներ,  տարբեր  ֆլեշ մոբեր,  հանրահավաքներ,  երթեր,  ցույցեր,  որոնք  ունեն  իրավական  հիմնավորում  և համապատասխանում  են  Սահմանադրությամբ  և  օրենքներով  ամրագրված  մարդու իրավունքների  և  ազատությունների  սկզբունքներին:  Շարժման  կողմից բողոքի արտահայտման  եղանակները  դուրս  չեն  գալիս  իրավական  դաշտից,  ուստի  պետական правовой  ответственности  государства  передобществом/  с.  32-33.  Электронная библиотека «Гражданское общество». http://www.civisbook.ru/files/File/Demetr_pol-prav.pdf /28.03.2014/. http://www.arlis.am/documentview.aspx?docID=64546  /31.03.2014/. մարմինները միջամտում են այդ ակցիաներին նվազագույն չափով և չեն կարողանում այն ի սպառ  ճնշել:  Քաղաքացիական  անհնազադության  դրսևորման  այսպիսի  ճանապարհը խոսում  է  շարժման  կազմակերպիչների  և  հետևորդների  բարձր  իրավագիտակցության մասին, քանի որ ժողովրդավարական հասարակություններում քաղաքական ակտիվությունը  կարող  է  լինել  արդյունավետ,  եթե  հիմնվում  է  իրավունքի  գիտակցման  և դրա պաշտպանության համար իրականացվող պայքարի վրա: ", "էթիկական  վարքի  աջակցման  նպատակով շարունակել կառավարության մշտական գործողությունները: ", "ղեկավարման  պրակտիկաների  համապատասխանությունը  հանրային  ծառայության ավանդական արժեքների և սկզբունքների հետ: ", "էթիկական կարգավորումները: ", "կառավարման համակարգի բարեփոխումների ազդեցությունները: ", "գործառույթները  հանրային ծառայողների շահերի բախման,  գործունեության սահմանափակումների, էթիկական  անհրաժեշտ չափանիշների  ներդրման  և պահպանման առումով: ", "Սահմանել էթիկական հանձնաժողովների հաշվետվողականության մեխանիզմներ: ", "մեկ միասնական կազմակերպական կառույց էթիկական հանձնաժողովների  գործունեության  ուղղորդման,  վերջիններիս  մեթոդաբանական աջակցության տրամադրման, վերապատրաստման, գործունեության մշտադիտարկման և գնահատման գործառույթներով: ", "կոորդինացիոն ինստիտուցիոնալ գործընթացներ  պետական մարմիններում էթիկական հանձնաժողովների, մարդկային ռեսուրսների կառավարման բաժինների և հակակոռուպցիոն կառույցների միջև: ", "ծառայողների էթիկական  վերապատրաստման ծրագրերի  համար զարգացնել  դրանց  արդյունավետության  գնահատման  քանակական  և  որակական ցուցիչներ: ", "նախատեսել  սանկցիաներ  վարքականոնի  նորմերի չպահպանման  դեպքերում: ", "Այսպիսի  մոտեցումը  համահունչ  է  ՀՀ  հանրային  ծառայության  համակարգում  առկա իրավական և կատարողականի վրա հիմնված մշակույթին: Այսպիսի մշակույթը ինչ-որ տեղ  հակասում  է  եվրոպական  երկրների  լավագույն  պրակտիկաներին,  քանի  որ  այս երկրներում  էթիկական  վարքականոնները  ավելի  շատ  համարվում  են  ոչ  թե իրավական,  այլ  փափուկ  միջոցներ,  որոնք  հանրային  ծառայողների  շրջանում գիտակցության  բարձրացման,  համապատասխան  կրթության  և  վերապատրաստման ծրագրերի միջոցով փորձում են ապահովել էթիկական մշակույթի ցանկալի մակարդակ: ", "եկամուտների և գույքի հայտարարագրերի բովանդակության հավաստիությունը  ստուգող  մեխանիզմ,  հաստատել  գործուն  և  արդյունավետ սանկցիաներ ոչ ամբողջական կամ ոչ հավաստի տեղեկատվության դեպքերում: ", "անձանց շրջանակը: ", "օրենսդրությունը  Բարձրաստիճան  պաշտոնատար  անձանց  էթիկայի  հանձնաժողովին իրավունք  է  վերապահում  ստանալու  անհրաժեշտ  տեղեկատվություն  պետական մարմիններից:  Սակայն  կարգավորված  չեն  այն  դեպքերը,  երբ  տեղեկատվությունը տիրապետում է մասնավոր կազմակերպությունը կամ ֆիզիկական անձը: Անհրաժեշտ է սահմանել իրավակարգավորումներ նաև այս դեպքերի համար: ", "կողմից իրավախախտումների, էթիկական  նորմերի  խախտումների  և  կոռուպցիոն  գործողությունների  մասին համապատասխան մարմիններին զեկուցելու ինստիտուտը: ", "հստակեցնել հանրային ծառայողների ձեռնարկատիրական գործունեությամբ  զբաղվելու  սահմանափակումները՝  դրանք  դարձնելով  հանրային ծառայության համակարգում շահերի բախման իրավիճակների կանխման, կարգավորման արդյունավետ և իրատեսական մեխանիզմներ: ", "ամփոփել  մեկ  ընդհանուր  իրավական  ակտում,  որը  կնպաստի  խուսափելու  առանձին ոլորտային  օրենսդրություններում  շահերի  բախման  կարգավորման  դրույթների իրավակիրառության հնարավոր խնդիրներից ու բարդություններից: "], "source_docs_file": "Political Science.json"}