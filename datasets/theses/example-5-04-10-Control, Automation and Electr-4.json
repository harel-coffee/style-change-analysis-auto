{"paragraphs": ["Fuse  box-ի  պահոցը  պարունակում  է  կամ  լազերային  գրանցմամբ  մշտական  հիշող սարք'  մեկանգամյա  վերանորոգման  համար,  կամ  էներգաանկախ  մշտական  հիշող սարք'  բազմակի  վերանորոգումների  համար:  Այն  միացվում է արտաքին  թեստավորման սարքին  IEEE 1149.1  (JTAG)  մուտքի  միջոցով [69],  [70]  : ", "DesignWare  SMS-ի  ճարտարապետությունն  իրականացվում  է  պարամետրացված RTL  կոմպիլյատորների  հիերարխիայի  միջոցով:  Հիերարխիայի յուրաքանչյուր մակարդակ ներկայացվում է առանձին  կոմպիլյատորի  միջոցով, որոնք խմբավորվում են վերևի մակարդակի  Server  կոմպիլյատորի  ներքո:  RTL կոմպիլյատորներից յուրաքանչյուրը  բաղկացած  է  մոդուլների  և  դրանց  միջև  կապերը  նկարագրող  RTL շաբլոններից, գեներացնող միջուկից: ", "Կոմպիլյատորների  պարամետրացումն ապահովելու  համար  պարամետրացվել են  DesignWare  SMS-ի  մի  շարք ֆունկցիաներ  և հատկություններ'  հիշողության  բառերի  քանակը,  հիշողության  բառի  կարգայնությունը, սյուների  մուլտիպլեքսորը,  մուտքերի  քանակը,  ստուգման  և  վերանորոգման ալգորիթմներն  և այլն:  RTL  կոմպիլյատորների  հիերարխիան  հնարավորություն  է տալիս տրված պարամետրերի արժեքների դեպքում ավտոմատ գեներացնել համապատասխան  RTL նկարագրությունները,  բոլոր  օժանդակ  սցենարները(անգլերեն' scripts)  և  ֆայլերը,  որոնք  հետագայում  օգտագործվելու  են  գեներացված  նմուշները սինթեզելու,  ստուգելու և այլ նախագծերի  մեջ ներդնելու համար  [71]: ", "արագ գնահատման  ծրագրային  համակարգը Նանոչափական  հիշող  սարքերի  համար  թեստային  լուծումներ  գեներացնող  RTL կոմպիլյատորների  հիերարխիան  իրականացվել է TCL (Tool  Command  Language)  լեզվով նկարագրված  ծրագրային  համակարգի  միջոցով,  որը  հնարավորություն  է  տալիս շաբլոնների  օգնությամբ  ամբողջությամբ  ավտոմատացնել  DesignWare  SMS-ի նախագծման  գործընթացը'  հեշտությամբ  ավելացնելով նոր  առանձնահատկություններ: ", "Հետևաբար,  այդ  համակարգում  ինտեգրվելու  համար  RTL  կոմպիլյատորների հիերարխիայի  նախագծման  բնութագրերի  արագ  գնահատման  մեթոդը  նույնպես իրականացվել  է  TCL  լեզվով  նկարագրված  շաբլոնների  միջոցով,  որոնք  ներդրվել  են մշակված համակարգում: "], "paragraph_source_docs": [4, 4, 4, 4, 4], "source_docs_file": "Control, Automation and Electrical Engineering.json"}