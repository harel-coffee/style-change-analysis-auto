{"paragraph_source_docs": [1, 0, 0, 0, 0, 1, 0, 0, 0, 0], "source_docs_file": "Biology.json", "paragraphs": ["ուսումնասիրությունը`կախված նուկլեոտիդային հաջորդականությունից Վերջին  տարիներին  էական  առաջընթաց  է  դիտվում  օլիգոպեպտիդային հակաբիոտիկների և  պեպտիդների կողմից  ազոտային հիմքերի զույգերի հաջորդականությունների  մոլեկուլային  ճանաչման  մեխանիզմների  պարզաբանմանը վերաբերող  հարցերում:  Դա  նոր  հնարավորություններ  է  ընձեռում  ընտրողաբար կապվող այնպիսի քիմիական միացությունների նախագծման և սինթեզի համար, որոնք իրենց  այդ  հատկությամբ  կնմանվեն  գենոմի  նկատմամբ  ընտրողականությամբ  օժտված տարբեր  արգելակիչներին  և  խթանիչներին:  Քանի  որ  այս  միացությունները  կարող  են սպեցիֆիկ ձևով ազդել բակտերիալ  և էուկարիոտ բջիջների գեների  ակտիվության վրա, ուստի  դրանց  սինթեզը  կարևոր  նշանակություն  ունի  մոլեկուլային  կենսաբանության  և դեղագիտության  տեսանկյունից:  Այս  միացությունների նախագծման համար անհրաժեշտ է հաշվի առնել ԴՆԹ-ի եռաչափ կառուցվածքի առանձնահատկությունները,  ինչպես  նաև  լիգանդների  համար  կապման  կենտրոններ հանդիսացող  ատոմային խմբերի քիմիական հատկությունները [184-192]: ", "Վիրահատությունից  հետո  իմունոխթանիչով  կամ  ֆիզիոլոգիական  լուծույթով ներերակային  ներարկումները  կատարվել  են  շաբաթը  մեկ  միջակայքով`  մինչ հետվիրահատական  69-երորդ  օրը  (նկար  17):    Մկների  կենսունակությունը դիտարկվել  է  մինչ  142րդ  օրը:  Կենսունակության  դիտարկման  արդյունքում պարզվեց,  որ  փորձարկային  մկների  կենսունակության  ցուցանիշը  ի  համեմատ ստուգիչ  մկների հավաստի բարելավվել է (*P<0.05) (նկար  17): ", "Հետվիրահատական  37-երորդ  օրը,  երբ  բոլոր  ստուգիչ  մկները  զոհվել  էին մետաստազներից, փորձարարական  մկների 63 տոկոսը դեռ կենդանի էին: ", "Միջին  կենսունակության  արժեքը  ստուգիչ  մկների  մոտ  28  է,  իսկ փորձարարական  մկների  մոտ`  44:  Փորձարարական  մկների  31  տոկոսը  լիովին առողջացել  էին,  այն  դեպքում  երբ  ստուգիչ  բոլոր  մկները  մետաստազային ախտահարումից վախճանվել էին: ", "Արձանագրելով    IMM  -ի    դրական  հակաուռուցքային    ազդեցությունը  , այն  է`  թոքերում  կլոնառաջացնող    ուռուցքային  բջիջների  քանակի  հավաստի նվազումը  և  մկների  կենսունակության  ցուցանիշի  հավաստի    բարելավում, ուսումնասիրել  ենք,  թե  ինչ  քանակական  տեղաշարժեր  են  տեղի  ունենում իմունային տարբեր բջջային պոպուլյացիաներում (ակտիվացված լիմֆոցիտների`  CD69+CD4+,  CD69+CD8,  CD69+nKp46+  և  սուպրեսորային՝    MDSC, Treg-ների), իմունոխթանիչի 3անգամյա ներարկման պայմաններում (գրաֆիկ 1): ", "Ֆիզիկական այն մոդելի ընտրությունը, որը համապատասխան ձևով կնկարագրի ԴՆԹ-ի  հիմքերի  զույգերի  որոշակի  հաջորդականությունների  հետ լիգանդների ընտրողական կապման մոլեկուլային մեխանիզմը, հիմնվում է հետևյալ պատկերացումների  համակցությունների  վրա. հիմքերի  զույգերի հաջորդականությունը պայմանավորում  է  կրկնակի  պարույրի  կառուցվածքի  այնպիսի  փոփոխությունները (նույնիսկ  եզակի,  խաչաձև  կառուցվածքների  առաջացումը),  որոնք  կոմպլեմենտար  են համապատասխան լիգանդների  կոնֆորմացիաներին,  կամ լիգանդի  մոլեկուլն անմիջականորեն  “ճանաչում”  է  ԴՆԹ-ի  նուկլեոտիդային հաջորդականությունը՝ հիմքերի  տարբեր  ֆունկցիոնալ  խմբերի  հետ  փոխազդեցության  շնորհիվ:  ԴՆԹ-ի  հետ նետրոպսինի  կապման  առաջին  փորձերի արդյունքները  բացահայտում են,  որ երկրորդ պատկերացումն  ավելի  նախընտրելի  է:  Այդ  փորձերում  ցույց  է  տրվել,  որ  A-ԴՆԹ-ն նետրոպսինի  ազդեցության  տակ  ենթարկվում  է  AB  կոնֆորմացիոն  փոխարկման, քանի որ այդ լիգանդը կապվում է միայն ԴՆԹի B-ձևի հետ: Այս արդյունքը հստակ ցույց է  տալիս,  որ  ԴՆԹ-ի  հետ  լիգանդի  մոլեկուլների  փոխազդեցության  էներգիան  կարող  է շատ  ավելի  մեծ  լինել  ԴՆԹ-ի  տարբեր  ձևերին  համապատասխանող  էներգիաների տարբերություններից:  Այդ  էներգիան կարող  է ավելի մեծ  լինել ԴՆԹ-ի  կոնֆորմացիայի տեղային  փոփոխությունների  միջև  այն  էներգետիկ  տարբերություններից,  որոնք կապման  տեղամասերում  տրվում  են  հիմքերի  զույգերի  հաջորդականությամբ:  Որպես օրինակ  կարող  են  ծառայել  ԴՆԹ-ի  հետ  նետրոպսին  և  դիստամիցին  A հակաբիոտիկների կոմպլեքսները, քանի որ այդ լիգանդների  մոլեկուլները  կապվում են ԴՆԹ-ի  փոքր  ակոսում՝  ջրածնական  կապերի  միջոցով,  որոնք  առաջանում  են հակաբիոտիկի  N-մեթիլպիրոլկարբօքսամիդային  կմախքի  NH-խմբերի  և  ԴՆԹ-ի  AT- զույգերի միջև [2]: ", "Հաջորդիվ ուսումնասիրել ենք IMM-ի ազդեցություն է  իմուն համակարգի էֆֆեկտորային լիմֆոցիտների  վրա:  Հետազոտության  արդյունքները  ցույց տվեցին, որ փորձառական մկների մոտ  ակտիվացած CD4 (6,19±0,53 ի հակառակ հակառակ  7,47±0,33%  ***P)    բջիջների  տոկոսային  քանակները  ստուգիչ  մկների հետ  համեմատած`  հավաստիորեն  բարձր  են (նկար19): ", "Միաժամանակ հետազոտել ենք նաև սուպրեսորային  MDSC և Treg-ների  և ակտիվացված  CD4, CD8,  NK-ների  տոկոսային  քանակությունը  փորձառական  և  ստուգիչ  մկների թոքերում:  Հավաստի  տարբերություններ  ստուգիչ և փորձառական մկների միջև չեն  արձանագրվել (նկար 19): ", "Այսպիսով  մեր  փորձարկումների  արդյունքում  պարզ  դարձավ,  որ  IMM իմունոխթանիչը  ակտիվանցում  է  իմուն  համակարգի  էֆֆեկտորային  CD4,  CD8, NK  բջիջներին  և  ի  հակառակ  դրան՝  նվազեցնում  սուպրեսորային  միելոիդային բջիջների  քանակությունը:  Կարևոր  է  նաև    նշել,  որ    փայծաղում    իմուն համակարգի էֆֆեկտորային և սուպրեսորային պոպուլյացիաների փոփոխությունները`  սուպրեսոր  պոպուլյացիաների  քանակական  նվազում  և ակտիվացած  էֆֆեկտորների  աճը, համապատասխանում  է  թոքերում արձանագրված ուռուցքային կլոնառաջացնող բջիջների քանակության նվազման հետ:  Բջջային  պոպուլյացիաների  այսպիսի  փոփոխությունները    խոստումնալից կարող  են  լինել  կլինիկական  փորձարկումների  փուլում  ուռուցքային  բջիջներով պայմանավորված  իմուն  համակարգի  ընկճվածության  վերափոխման և հակաուռուցքային բջջային մեխանիզմների ակտիվացման խնդրում: ", "Հայտնի  է,  որ  IMM-ը  ակտիվացնում  է  բնածին  իմուն  պատասխանը, մասնավորապես  խթանում    պրոբորբոքային  ցիտոկինների  արտադրությունը, NO-ի  արտադրությունը  մակրոֆագերի  և  մոնոցիտների  կողմից,  խթանում  NK բջիջների  ցիտոտոկսիկությունը(Ataullakhanov  et  al.,  2010):    Հիմնվելով  այս, ինչպես  նաև  վերոնկարագրված  ակտիվացած  իմունային  էֆֆեկտորային բջիջների  տվյալների  վրա    առաջ  քաշվեց    վարկած,    որ  IMM-ով  ակտիվացման մեխանիզմում ներգրավված են  TLR  ընկալիչները: "]}