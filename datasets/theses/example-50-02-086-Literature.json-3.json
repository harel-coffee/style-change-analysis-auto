{"paragraph_source_docs": [3, 3, 3, 1, 3, 3, 3, 3, 3, 3, 3, 3, 3, 3, 1, 3, 3, 1, 3, 3, 3, 3, 3, 3, 0, 3, 3, 3, 3, 3, 3, 3, 2, 3, 3, 3, 3, 3, 3, 3, 3, 3, 3, 3, 3, 3, 3, 5, 4, 3], "paragraphs": ["Լեռ  Կամսարը  գրում  է.  «Մինչև  1926  թիվը  պրոլետ  գրականության  մեջ  ոչ  մեկ  աղջիկ չկար,  ու  ամենայն  իրավամբ  որձ  գրականություն  կարելի  էր  կոչել:  Հետո,  սակայն,  մեր գրողները  հասկացան,  որ  ոչ  միայն  սոցիալիզմը,  այլ  նաև  սոցիալիզմեն  շատ  ավելի համամարդկային գաղափարները առանց աղջկա երկու քայլ չեն կրնար առնել, ու իրենց դուռները  լայն  բացին  կանանց  առջև…  Բայց  ի՞նչ  օգուտ:  Աղջկա  ու  «սոցիալիզմի» խառնուրդը  քիմիական  ըլլալե  ավելի  ֆիզիքական  է»  /159/:  Ասել  է՝  միևնույնն  է,  կնոջը «օգտագործելով»  գրականությունը  ընթերցել  տալու  համար  արդյունքի  չես  հասնի, որովհետև  գրականությունը  պետք  է  վերցնել  իրական  կյանքից,  և  գրականությունը պետք  է  արտահայտի  իրական  կյանքը՝  մի  կողմից,  իսկ  մյուս  կողմից  էլ՝  բառի  բուն  թե փոխաբերական իմաստով կնոջն օգտագործել գրականության մեջ՝ օգնելու սոցիալիզմի կառուցմանը,  զուր  է.  այստեղ  տուժում  է  միայն  գրականությունը:  «Մենք…  ծեծում  ենք մեր  կուրծքերը,  ճառում,  բառերի  գրականութիւն  ենք  շինում,  օրաթերթերի  էջերի  վրայ իժեր  ենք  պարեցնում,  որպէսզի  ծածկենք  մեր  նոյնքան  աւանդական  տգիտութիւնը, միջակութիւնը,  անկարողութիւնը»64,-սրանք  խոսքերն  են  մեկ  այլ  գրողի,  ով  ժամանակի հայ  իրականության  արձագանքը  գրականության  և  մամուլի  էջերում  դիտում  և գնահատում էր դրսի հայացքով: ", "Գրականության՝  կյանքից  կտրված  լինելու  պատճառներից  մեկը,  ըստ  Լեռ Կամսարի,  «գրելը  մրցանակով»  լինելն  է:  Միտքն  ամփոփվում  է  ժամանակաշրջանը բնորոշող  ասույթով.  «Երկրի  մեջ,  երբ  գրելը  մրցանակով  կըլլա,  այդ  կնշանակե  տվյալ երկրին  գրականությունը  գյուղացիի  ավանակին  նման  նստեր  է  կես  ճանապարհին» /198/: ", "էջ 212: ", "Զգալի  է  Էդգար  Պոյի  ազդեցությունը  նաև  Պոլ  Վերլենի  վրա:  Վերլենը,  որպես պոետ,  ճանաչում  գտավ  իր  կյանքի  վերջին  տարիներին:  1888  թվականին  §Ռեվյու բլե¦  ամսագրում  տպագրվեց  Ժուլ  Լեմետրի  հոդվածը,  որտեղ  նա  Վերլենին անվանում է դարաշրջանի առաջին բանաստեղծ: Երբ Վերլենը ստացավ նոր սերնդի բանաստեղծների  §առաջնորդի  կոչումը¦,  նրա  ստեղծագործական  հանճարը  այդ ժամանակաշրջանում  արդեն  հանգել  էր.  նրա  լավագույն  բանաստեղծությունները գրվել էին դրանից առաջ: ", "Գրողը  մեկ  ուրիշ  անգամ  կրկին  անդրադարձ  է  կատարում  պրոլետգրողներին՝ տալով  նրանց  պարզ  գնահատականը՝  մի  գնահատական,  ինչը  բնորոշում  է միաժամանակ  թե՛  նրանց  մտքի  ուժը,  թե՛  ըստ  այդմ  էլ՝  ստեղծագործությունների կշռույթը:  Այդ  էջերը  իրոք  արժանի  են  կոչվելու  այնպես,  ինչպես  անվանում  է  գրողը՝ «ոտանավորներ»:  Հեղինակը  իր  անկեղծ  խորհուրդն  է  հղում  բոլոր  ժամանակների գրողներին՝ կարդալ, անվերջ կարդալ: Ինչին հետևում է հակադրությունը. թեպետ, ճիշտ է,  որ  կան  մարդիկ,  ովքեր  գրում  են  առանց  երբևիցե  կարդացած  լինելու,  «ատոնք  ալ բացառիկ պրոլետ գրողներն են» /29/: Իհարկե, անհերքելի է փաստը, որ այդ տարիներին իբրև  գրողներ  գրական  ասպարեզում  «փայլել»  են  նաև  գրականության  հետ  ոչ  մի  կապ չունեցող,  գրականությունից  պատշաճ  հեռավորության  վրա  գտնվող  մարդիկ:  Եվ նույնպես անհերքելի է, որ հեղինակի խոսքը վերաբերում է հենց այս գրողներին: ", "Եզրափակենք  կրկին  հեղինակի  խոսքերով  պրոլետգրողների  մասին.  «Մեզ  մոտ բանաստեղծներու  լռությունը  շատ  ավելի  պետք  է  քաջալերել,  քան  խոսելը:  Ու  եթե  ես հարուստ  ըլլայի՝  փառավոր  հիսնամյակը  կտոնեի  մեր  այն  բանաստեղծին,  որ խոստանար երբեք չգրել…» /131/: ", "Ժամանակի  մեկ  այլ  գրող  ասես  ի  հաստատումն  ասվածի՝  ընդգծում  է.  «Պրոլետ- բանաստեղծները  «զավոդ»  են  երգում,  ու  մելամաղձութիւնը  դեռ  ավելի  սաստկանում  է, երբ զինւորական ակումբի նւագախումբը սկսում է ձայնել: Դժոխքը շարժում է իր թևը»65: ", "Իսկ Լեռ Կամսարը հավելում է հռետորական հարցը: ", "«-Ի՞նչ է խորհրդային գրականությունը: ", "-Ատիկա  շինծու  գրականություն  է՝  գրողները՝  շինծու,  ընթերցողները՝  շինծու» /200/: ", "Հաջորդիվ  գրողն  ուղղակի  իր  անկեղծ  ափսոսանքն  է  արտահայտում.  «Իրապես բավականին  դժվար  է  բացատրել,  թե  նյութական  այս  գովելի  շինարարության  շրջանին հոգեկանը ինչո՞ւ այսքան պիտի կաղա: Ինչո՞ւ մեր գրականությունը բաղկանա քանի մը երկար  ու  կարճ  տողերե  բաղկացած  ոտանավորներե  ու  չբաղկանա  վիպական հատորներե,  կոմեդիաներե  ու  դրամաներե…  Ահա  այս  է  պատճառը,  որ  Խորհրդային Հայաստանի  մարմնավոր  ոտքը  մեկ  մետր  երկար  է  հոգևոր  ոտքեն,  ու  մեր  երկիրը քալելիս  անկարող  է  սարսափելի  չկաղալ»66 ,-  գրում  է  Լեռ  Կամսարը  «Նամակ Հայաստանի  կոմունիստական  կուսակցության  կենտկոմին  /գանգատի  փոխարեն/» գրության  մեջ:  Ապա  և  ասես  միտքը  շարունակում  է.  «Պրոլետգրողները,  որք  կպահվին «զավոդ»-ի  հավերու  խնամքով,  ավելի շատ  կչկչացին,  քան  կուսակցության իդեոլոգիական նժարի վրա արժեքավոր ձու մը դրին: Շատերը անոնցմե, ճարպակալած առատ սնունդեն, կորսնցուցեր են իրենց ածելու ընդունակությունն իսկ…»67: ", "Ժամանակի  գրականությունը  գրողն  այլ  անունով  է  կոչում՝  այսպես  ասած, բոլշևիզմի  գրականություն:  Թեև  այս  եզրույթն  իբրև  այդպիսին  ոչ  մի  տեղ  չի արտահայտվում,  սակայն  արտահայտվում  է  բոլոր  էջերի  տողատակերում:  Բայց  ի՞նչ արժեք  ունի  այս  գրականությունը.  այն  ընդամենը  կարող  է  կուշտ  պահել…  մկների  մի ամբողջ  սերնդի:  Եվ  գրողը  «գետնի  տակն»  է  ուղարկում  բոլշևիկյան  գրականությունը բոլշևիզմի  հետ  միասին.  «Կխորհեմ,  թե  լավ  ընդունելություն  պիտի  ընեն  մուկերը բոլշևիկներուն:  Եթե  բոլշևիզմն,  գետնի  տակն  անցնելով,  հետը  տանի  նաև  իր գրականությունը, մուկերը երկար սերունդներ կրծելու բան կունենան» /289/: ", "Կրկին  իր՝  Լեռ  Կամսարի  միտքն  է՝  «Բաներ  կան,  որոնց  կորցնելով  ավելի  ես շահում».  գրողի  մտքերը  դիպուկ  են,  գնահատականները՝  ռեալ,  իսկ  նրանց  նկատմամբ վերաբերմունքը՝ անկողմնակալ: ", "Ի  դեպ,  ժամանակի  գրականությանը  գրողն  իր  բոլոր  օրագրություններում անդրադարձել  է,  բնականաբար,  ոչ  հավասարաչափ  ծավալով,  սակայն  1925-60 թվականներն ընկած ժամանակաշրջանի գրականության պատմության մեջ հիշարժան՝ մեծ  մասամբ  բոլոր  իրադարձություններին  գրողը  տվել  է  համապատասխան արձագանք: Իրական պատմական փաստերին անդրադարձող ստեղծագործությունների արժևորման  առումով  հեղինակի  մտքերը  ուղղակի  անփոխարինելի  են:  Եվ  սա  նախ  և առաջ  պայմանավորված  է  այն  հանգամանքով,  որ  ժամանակին  դրանք  դիտարկվել  են միակողմանիորեն՝  զուտ  խորհրդային  «գիծը»  հաշվի  առնելով,  ինչը  նույն  ժամանակի պարտադրանքն էր: ", "Պոյի այդ շրջանի պոեզիային բնորոշ էր ամեն առանձին շեշտադրված տակտի տարանջատում:  Տաղաչափության  նման  ընդգծումը  բոլորովին  բնորոշ  չէր  19-րդ դարի  առաջին  կեսի  պոեզիային  ընդհանրապես,  և  ֆրանսիական  պոեզիային՝ մասնավորապես:  Այստեղ  իդեալական  էր  համարվում  թեթևությունը  և  ոչ  լարված տոնայնությունը: ", "Հեղինակը  այս  օրագրի  հենց  առաջին  մի  քանի  օրերի  նշումներում  խոսում  է «խորհրդային  սնդուկից»  դուրս  աշխարհի  մասին՝  Ճապոնիա-Անգլիա-Եգիպտոս հարաբերություններ,  Գերմանիա,  Չինաստան  և  այլն,  մի  խոսքով՝  առավել  ընդհանուր դիտակետով  է  ուսումնասիրվում  իրականությունը՝  Խորհրդային  Միության,  Եվրոպայի և կամ գրեթե ողջ մոլորակի մասշտաբով: Թեկուզ այն փաստը, որ գրողը գլուխը հակել է աշխարհի  քարտեզի  վրա  և  խորհում,  մտմտում  է,  գալիս  է  ապացուցելու,  որ  նրա մտորումների շրջանակը ավելի լայն ու ընդգրկուն է: Սակայն պարզ է նաև այն, որ դրսի աշխարհի  վրա  լուսամուտը  գրողը  բացում  է  խորհրդային՝  ներսի  աշխարհի  կողմից,  և դժվար  թե  հնարավոր լիներ  իրականության «համաշխարհային»  մեծությամբ դիտարկումը, եթե  չլինեին գրողի՝ երկրի ներքին  քաղաքական  վիճակի մասին  լիարժեք պատկերացումները:  Լեռ  Կամսարի  ստեղծագործությունը  վերլուծելով  հենց  այս դիտանկյունից՝ գալիս ենք այն եզրակացության, որ կրկին պետք է անել պայմանական բաժանումներ՝  գրողի  խոհերը  իր  ապրած  պայմանների  մասին  և  աշխարհը՝  գրողի աչքերով:  «Փոքր»  «ներկայի»  բնորոշումը,  բնականաբար,  առավել  մանրամասն  և հանգամանորեն  է  տրվում  հեղինակի  կողմից.  բնորոշումները  արված  են՝  առանց  բաց թողնելու  անգամ  թվացյալ  մանրուքը:  Հեղինակի  պատկերավոր  խոսքը  և  ամուր տրամաբանական  կապերով  ու  տեղին  արտահայտությունները  գալիս  են  իբրև  մտքի հանգուցավորման գագաթնակետը տանող կարևոր միջոցներ: «Ես իմ գլուխը յուր բոլոր սարոք  վարձու  կուտամ,  կծախեմ  նույնիսկ:  Ներկա  կարգերու  մեջ  ապրողի  մը  համար մարմնույն այդ մասը ոչ  միայն ավելորդ է,  այլև վնասակար: Ինչո՞ւս է պետք գլուխ. ինչ պետք է գիտնալ, Լենինը գիտցեր է արդեն, ինչ պետք է ըսել՝ անիկա ըսեր է: Չկա բան մը, որ այդ մեծ մարդը տեսած չըլլա, չկա բան մը, որ կերած չըլլա: Փորձածը նորեն կրկնելը ժամավաճառություն  է:  Այո՜,  գլուխս  վարձու  կուտամ:  Օր  մը  չգիտությամբ  հանկարծ կարծեմ  բան  մը,  որ  Լենինը  չի  կարծած՝  Չեկա՞  նստիմ:  Կուտամ:  Առեք:  Ձրի:  Բան  մ՚  ալ վրան կուտամ, միայն ինձի ազատեցեք սա վնասակար մասեն» /15-16/: Սրան զուգահեռ՝ համադրվում  է  դրսի  աշխարհի  վերաբերյալ  միտքը,  ավելի  շուտ՝  սա  դուրս «արտահանվող»  «ապրանքի»  մասին  է,  միաժամանակ  ապահովված  է  «ներս»-«դուրս» կապը:  Գրողը  պատմում  է,  ընդունենք  իր  իսկ  արտահայտությունը,  «կամացուկ  մը», առանց  ավելորդությունների,  և  խոսքը  դիպուկ  հասնում  է  թիրախին:  «Խորհրդային Ռուսաստանը  հարուստ  է  իր  ոսկու  հանքերով  ու  կոմունիստական  գաղափարներով: ", "Ճապոնիա  ամեն  անգամ,  երբ  Սախալին  կուգա  ռուսական  ոսկին  տանելու, Ռուսաստանը  բեռը  Ճապոնին  կռնակը  հանելուն՝  քիչ  մըն  ալ  կոմունիզմ  կթխմե:  Իսկ Ճապոնիան  սահմանագլխին,  կամացուկ  մը  կումունիզմը  վար  կթափե՝  ոսկին  կտանե: ", "Ֆրանսիական սիմվոլիստների մոտ Պոն սկզբնական շրջանում համարվում էր վերլիբրի  ստեղծողը,  քանի  որ  նրա  քնարերգությունը  արձակի  տեսքով  ֆրանսերեն էր թարգմանվել Մալարմեի կողմից: ", "Դեռևս  վաղ  էր  այս  մասին  խոսելը,  բայց  ինչ-ինչ  «հունդեր»  արդեն  ծլարձակման թեժ փուլում էին, նշվելիքն էլ՝ դրանցից մեկը. «Կառավարությունը այսօր խոշոր մաքսեր կնշանակե  քաղաքացոց  բերնին  վրա,  որ  չխոսեն  ու  արտոնություններ  կշնորհե ականջներուն,  որ  լսեն…  իսկ  դուք  ականջ  կկտրեք:  Եթե  անպատճառ  բան  մը  կտրել կուզեք,  գեթ  ժողովուրդին լեզուն  կտրեք,  որ  տիրող  կուսակցության  բոլոր անարդարությունները  «արդար»  ըլլան»  /20/:  Չխոսելու  բուն  «օրենքը»  դեռ  մտնելու  էր գործածության  մեջ  մի  քիչ  ավելի  ուշ,  բայց  մտնելու  էր՝  միայն  իրեն  հատուկ  բոլոր հետևանքներով:  Գրողը  մեծերի  իրավունքով,  իրադարձությունների  զարգացումը տեսնում  էր  ժամանակից  առաջ՝  ավելի  շուտ,  քան  բուն  կյանքը  կհասներ  այդ սահմանագծին: ", "Հեղինակի  գործածած  միջոցների  շարքում  ուշագրավ  է  և  հիշատակության արժանի ևս մեկը, որին նա հաճախ է դիմում, և թերևս շատ հաճախ այն ժամանակ, երբ զգում է, որ միտքը թղթին հասցնելու համար այլ ճանապարհ չկա: Խոսքը վերաբերում է գրողի  «ենթագիտակցական»  խոհերին՝  երազներին:  Նշենք,  որ  երազներին  դիմելը նորույթ  չէ  մեր  գրականության  մեջ:  Սակայն  եթե,  օրինակ,  համեմատենք  Գուրգեն Մահարու  «Այրվող  այգեստաններում»  գրողի  ներկայացրած  մի  երազի  դրվագը68  Լեռ Կամսարի՝  երազներին  դիմելու  բազմաթիվ  հատվածներից  մեկի    հետ,  ապա  պարզ կդառնա  նշված  երկու  գրողների՝  երազները  իբրև  գրական  հնարանք  գործածելու տարբերությունները:  Մահարու  մոտ  երազի  յուրաքանչյուր  առարկայական  միավորը դիտվում է իբրև  սիմվոլ /մկներ ցորենի պարկերում, օձեր խոտի փոխարեն և այլն/, իսկ Կամսարը, իր իսկ բառերով, դիմում է երազներին այն ժամանակ, երբ իրական կյանքում դրանց կատարվելը բացառվում է: Օրինակ՝  «Գիշերը երազիս մեջ երկիր մըն  էի գացեր, ուր  մարդիկ  ազատ  էին  /ի՜նչ  խայտառակություն/:  Այնտեղ  ինչ  կարծիք  ուզենայիր՝ կհայտնեիր  /կարծիք  չհայտնելու  ազատություն  ալ  կար/:  Ուզեիր  դաշնակցական կըլլայիր,  ուզեիր՝  հնչակյան:  Դեպի  սոցիալիզմ  գացողները,  երբ  կես  ճամբին սոցիալիզմեն  դարձողներու  հանդիպեին,  սիրով  գլխարկ  կհանեին  իրարու:  Լենինը ուզեիր  կհարգեիր՝  չուզեիր  չէիր  հարգի:  Տղա  մը  ծնվելուն՝  ծնողներեն  էր  կախված անունը  որոշել…  Սեփական  դատողությանն  այնքան  տեղ  կտրվեր,  որ  մարդիկ կափսոսային  երկու  գլուխ  չունենալուն  համար…  Այս  երկրին  ազատությունը  այնպիսի ծայրահեղության  էր  հասեր,  որ  մարդիկ  հացի  նստելուն  կամենային  աջ  կողմով կծամեին,  կամենային՝  ձախ…  Արթնցա:  Ափսո՜ս:  Երանի  խորհրդային  երկրներու  մեջ գիշերը 23 ժամ ըլլար, ցերեկը՝ մեկ…» /27-28/: ", "Եթե  անգամ  այս  մտքին  այլևս  շարունակություն  չտրվեր,  այն  կրկին  լիուլի բավարար  կլիներ  պարբերության  հնչեղությունն  ապահովելու  համար.  գրողի ազատության  անհրաժեշտությունը,  փաստորեն,  գալիս  է  դեռևս  1920-ականներից  և, դժբախտաբար, հասնում մինչև 1960-ականների երկրորդ կեսը՝ մինչև գրողի վախճանը: ", "Եվ  սա  դեռ  ամենը  չէ:  Փորձենք  միայն  «բացել»  այս  պարբերությունը.  առաջին  իսկ տողերից  պարզ  է,  թե  հեղինակը  միաժամանակ  քանի  խնդրի  է  անդրադարձ  կատարել, հարցադրումներից քանիսն են հույժ կարևոր այդ պահի համար, և որքան մեծ է եղել նրա համարձակությունը  այդպիսի  պահին  այդ  հարցերն  առաջ  քաշելու  համար:  Այսպես՝ ազատություն ընդհանրապես և հատկապես՝ կարծիքի, կուսակցական պատկանելության, դավանանքի, ուզած ղեկավարին հարգելու, սեփական դատողության,  անգամ  նեղ  կենցաղային՝  զավակին  անվանակոչելու,  աջ  կամ  ձախ կողմով ծամելու ազատություն… Գրողը  անդրադարձել  է  և՛  կոմունիստական,  և՛  սոցիալիստական,  և՛  բոլշևիկյան կառավարության  գործունեությանը:  Մի  կողմից՝  արդեն  իսկ  ազատության  բուռն  տենչ, թեև  դեռ  ազատության  մեջ  է  գրողը,  մյուս  կողմից՝  ծաղր  տիրող  հասարակարգի հասցեին.  նախ  սոցիալիզմը  «գիտություն»  է  և  ապա՝  «սոցիալիզմը  լոկ  ճառերու  համար ստեղծված գիտություն մըն է» /31/: Այս ամենին զուգահեռ՝ առկա է նաև երրորդ «գիծը»՝ բոլշևիկների սպանածները «բոլորն ալ խելացի, որակյալ, մասնագետ մարդիկ էին, որոց մեկը  նույն  օրվա  կուրսով,  կարժենար  տասը  բոլշևիկ»  /32/:  Հետո  անդրադառնալով իրականության  կրկին  մի,  համենայն  դեպս,  ոչ  գովելի  փաստի,  այս  կամ  այն  վայրի հեղափոխական  գործիչների  անուններով  կոչելու  տարածված  երևույթին՝  գրողը բանաձևում  է.  «Իսկական  հեղափոխությունը  ամենեն  քիչ  մտահոգված  է  անուններով անմահանալու:  Այս  ընթացքը  պիտի  կոչվե  ոչ  թե  Հոկտեմբերյան  հեղափոխություն՝  այլ անուններու տեղափոխություն» /35/: ", "Գրողի  հաջորդ  միտքը  հնչում  է  իբրև  բացահայտ  հեգնանք.  «…Ինչքա՜ն  երջանիկ պետք է սեպեի ինքզինքս, եթե շաբաթը վեց օր Խորհրդային իշխանության տակ ապրեի, իսկ մեկ օրը՝ ազատ» /48/: Սուր հակադրությունը առավել քան ակնհայտ է՝ խորհրդային իշխանություն և ազատություն: ", "«Մեծ»  ու  «փոքր»  աշխարհի  համեմատության  մեջ  ուրիշ  «տեսարանի»  ենք ականատես լինում,  երբ  կարդում  ենք յուրատեսակ  բառախաղի  վերածված՝ ֆրանսիական  կոմունիստներին  վերաբերող  հատվածը՝ «Կխորհրդածեմ  երեկի դեպքերու  վրա»  տրամադրող  նախաբանով  և  սկզբին  լիովին  համահունչ  վերջաբանով. «Աշխարհի  բանն  այդպես  է՝  անպատիժ  ոճրագործություն  կատարելու  համար պետություն մը կա՛մ այնքան խոշոր պիտի ըլլա, որ վախ ազդե, կա՛մ այնքան պզտիկ, որ ատամի տակ չիյնա» /51/: ", "Վեպի  ժանրային  բնորոշման  մեջ  կարևոր  տեղ  է  զբաղեցնում  նաև  պատմողի դերը,  որն  այս  վեպում  կատարում  է  Կոզիմոյի  եղբայր  Բիաջոն,  և  որն  այստեղ  ավելի չեզոք  է,  քան  եռերգության  մյուս  երկու  վեպերում:  Կոզիմոյի  եղբայրն  ընդամենը  նրա տարեգիրն  է,  որը  եղբոր  պատմությունը  փորձում  է  ներկայացնել  առավելագույն ճշգրտությամբ:  Կոզիմոյի  արկածների  մասին  նա  հիմնականում  լսել  է  հենց  եղբորից, սակայն  խոստովանում  է,  որ  Կոզիմոն  հաճախ  «կատարում էր նոր հավելումներ, ընդարձակումներ, չափազանցություններ, նոր կերպարներ և դրվագներ էր ներմուծում, սրանով պատմությունն աղավաղվում էր, դառնում ավելի հնարովի, քան սկզբում էր»:145 Փաստորեն գրքում կա երկու պատմող. մեկը Կոզիմոն է, որն անկասկած «անվստահելի պատմող»  է,  մյուսը՝  իր  տարեգիր  եղբայրը,  որն  իր  տեսածն  ու  լսածը  ջանում  է ճշգրտությամբ  թղթին հանձնել: Վեպի վերջին  գլուխներից մեկի սկզբում Բիաջոն գրում է. «Կոզիմոն շատ է պատմել պատերազմի ժամանակ անտառներում կատարած իր սխրանքների մասին, որոնք այնքան անհավատալի են, որ այս կամ այն տարբերակը պատմելու ցանկություն չունեմ: Այստեղ խոսքը փոխանցում եմ նրան…  »:146  Կոզիմոյի անունից  պատմված  այս  միակ  գլխում  ստեղծվում  է  անհավատալի,  անհնարին, ֆանտաստիկ մի պատմություն, որ Կոզիմոյին նմանեցնում է բարոն Մյունխհաուզենին: ", "Կինս վրդովվեց քիչ մը, անգութ անվանեց կատվին, բայց ես՝ ոչ: Ես ատանկ բաներու վրա բարկանալու սովորութեն չունիմ, ու  եթե  ունենայի իսկ, բնավ չէի բարկանա կատվի մը վրա,  որ  կերավ՝  միայն  ընդամենը  կես  ժամ  չարչարելով  իր  որսը:  Այլ  կբարկանայի  այն կես միլիոն բոլշևիկներու վրա, որք սա տասը տարի կչարչարեն 150 միլիոն ժողովրդյան ու չեն ուտեր…» /56/: ", "Միայն իրեն հատուկ մտքի թռիչքով գրողը նեղ կենցաղային օրինակը հասցնում է քաղաքականին՝  դրանով  էլ  խոսքը  հասցնելով  իր  նպատակին:  Իրադարձությունների բուռն  հոսանքը  ողջ  Ռուսաստանը  գլխապտույտ  արագությամբ  տանում  է  վայրէջքի: ", "Ահա  այստեղ  կրկին  հնչում  է  ծաղրը.  բուն  իրականության  այս  դրսևորումները,  գրողի բառով՝  «վայրէջքը»,  ռուսերեն  լեզվով  ինչո՞ւ  «վերելք  կկոչվի»,  նույն  անալոգիայով՝ շինելը՝ քանդել /տե՛ս 64, 94/: ", "Դեռևս  անտեղյակ  լինելով  իր  համար  պահված  բազմաթիվ  ու  բազմապիսի սահմանափակումներին  կամ  տեղյակ  լինելով  միայն  դրա  մի  փոքր  մասից  /նկատի ունենք  գրողի  նշած  ժամանակի  անազատությունը/՝  Լեռ  Կամսարը  բացականչում  է. «Ազատությո՜ւն…  երբեք  կյանքիդ  մեջ  այնքան  անձկավ  չես  փնտրված՝  ինչպես  այսօր: ", "Վասնզի երբեք բռնությունը այնքան ծանր չի եղել՝ ինչպես այսօր» /67/: ", "Նշվածներն ամենևին էլ բացառիկ նմուշներ չեն այս գրքում. եթե հնարավոր լիներ, գրողի և ոչ մի տող բաց թողնել պետք չէր: Օրինակների շարքն ընտրված է ըստ գրքում նկատված հաջորդականության: ", "Երկրի  յուրաքանչյուր  իրադարձություն  իր  հայելային  անդրադարձն  է  գտնում ժողովրդի  սոցիալական  վիճակի  վրա,  ուստի  ահա  թե  ինչ  «աստիճանով»  է  վեր բարձրանում գրողի միտքը. խոհ՝ դեպի վեր ձգվող սլաքով, սոցիալական վիճակ և կրկին դեպի  վեր՝  քաղաքական  իրադարձություններ:  Հակառակ  եզրից  դիտելը  իբրև  ակունք հիշեցնում  է  մեկը՝  քաղաքական  մթնոլորտը:  Այսպես,  դատարկ  կամ  միայն դատարկությամբ  լցված  բանկոոպ,  թեև  բնության  մեջ  և  ոչ  մի  դատարկ  տարածք  չկա, հացի, յուղի  ու  կաթի,  մսի  ու  …օճառի,  ծխախոտի,  ջրի  …  չգոյություն:  Գրողի պատկերավոր խոսքերը, ցավոք, շատ ծանր են ստեղծված իրավիճակի նկարագրության համար.  «Աստված  եթե  երակներուս  մեջ  ջրի  նման  թանկագին  հեղուկ  հոսեցուներ,  ան ատեն  եղբայրն  անգամ  եղբոր  մորթեր  պիտի՝  քիչ  մը  ջուր  հանելու  համար  անկե»  /123/: ", "բ) բելլետրիստական քաղաքական վեպեր Այս  վեպերը չունեն գեղարվեստական մասշտաբայնություն և վառ արտահայտված յուրօրինակություն: Խորհրդային հետազոտող Վ. Բելինսկին նշում է, որ բելլետրիստիկան արտահայտում է «ներկայի, բանաստեղծական մտքի և օրվա հարցերի կարիքները»  և  այս  իմաստով  նմանվում  «բարձր  գրականությանը»`  մշտապես փոխազդեցության  մեջ լինելով  վերջինիս  հետ227:  Սակայն  հարկ  է  նշել,  որ բելլետրիստիկան,  արձագանքելով  իր  ժամանակի  գրական-հասարակական  հովերին, արժեքային  համակարգով  միատարր  չէ.  երբեմն  յուրօրինակության  և  նորարարության սկիզբ  է  ավելի  շատ  գաղափարախոսական,  քան  գեղարվեստական  ոլորտներում, երբեմն էլ նմանակող է և էպիգոնիկ: Այնուհանդերձ, ակտիվորեն արձագանքելով «փոքր ժամանակի»  հովերը  մարմնավորող  «օրվա  չարիքին»`  նշանակալի  դեր  ունի  ոչ  միայն ընթացիկ բանահյուսության կառուցվածքում, այլև կարևոր է նախորդ հազարամյակների հասարակական, գեղարվեստական-մշակութային կյանքը հասկանալու համար228: ", "Կիլոմետրերով  ձգվող  սնունդի  կամ  հիգիենայի  ամենաանհրաժեշտ  ու  պարզունակ միջոցների  համար  հերթեր,  որոնք  բացառիկ  պատկերավորությամբ  ներկայացնում  է գրողը,  դատարկ  բանկոոպներ,  որոնց  մասին  ոչ  պակաս  մեծ  տաղանդով  խոսում  է  մեկ այլ գրող՝ Կոստան Զարյանը՝ «Բանկոոպը և մամութի ոսկորները» գրքում: ", "Ուրեմն,  խոհերի  շարունակական  այս  շղթան  անընդհատական  է.  գրողը խորությամբ  ու  ամենայն  մանրամասնությամբ  վերլուծում  է  իրականությունը  և  այն պարսավանքի  ենթարկում:  Յուրաքանչյուր  հասարակարգ,  պատմական  ամեն  մի  փուլ, որը  դեռևս  չի  հասել  իր  զարգացման  գագաթնակետին,  չի  հասել  բուն  նպատակին,  այս կամ  այն  կերպ  մնում  է  թերի  և  արժանանում  է  գրողի  համարձակ  գրչի քննադատությանը: ", "Բ. Արտաքին քաղաքականությունը Ընդհանրապես,  կամսարյան  օրագրությունը  ինչ-որ  «բանաձևումի»  բերելը այնքան  էլ  դյուրին  գործ չէ:  Գրողը  երևույթները  քննում  է  այնպիսի  խոր, տրամաբանական  ներքին  կապերով,  որ  դժվար  է  այդ  «հանգույցներից»  որևէ  մեկը բացազատելը՝  պայմանով,  որ  և  ոչ  մի  միտք  չխաթարվի,  կամ  առավել  ևս՝  չաղճատվի գործի  ամբողջականությունը:  Ահա  թե  ինչու  մեր  կողմից  արված բոլոր տարանջատումներն  անխտիր  պայմանական  են.  մասը  արհեստականորեն  անջատել ամբողջից և ուսումնասիրել այլ՝ «մաքուր» հարթության մեջ, այնքան էլ բնականին մոտ չէ,  ավելին,  շեղում  է  մտքերի  իրական,  բնական  ընթացքից,  մանավանդ  որ  մաքուր տարածք  էլ  ինքնին  գոյություն  չունի:  Խոսքը  առաջ  տանելով՝  ասենք,  որ  նշվածից բացառություն  չեն  կազմում  նաև  այս՝  արտաքին  և  ներքին  քաղաքականության  մասին օրագրությունների պատառիկները: ", "Պետությունը  ինքնին,  որքան  էլ  անկախ,  որը  ըստ  էության,  այդպիսին  լինելուց շատ հեռու  էր, որքան էլ հնարավորություններով ճկուն  ու  հարուստ, այնուամենայնիվ, «ներփակ համակարգ» չէ. այսպես ասած, չի կարող ապրել ինքն իր ներսում, իր համար՝ առանց  շփման  եզրեր  գտնելու  հեռու  կամ  մոտիկ  հարևանների  հետ:  Եթե  ակնարկվում են  1920-30-ական  թվականները,  նշանակում  է՝  այստեղ  խոսքը  առավել  ևս  ոչ  թե Հայաստանի Հանրապետության, այլ ամբողջ Խորհրդային Միության մասին է: Մեծ կամ փոքր  հարաբերություններ  հաստատելով «դրսի»  աշխարհի  հետ,  որը  միայն «խորհրդային  սնդուկի  բանալիի  անցքից»  է  երևում,  այնուամենայնիվ,  երկիրը  ունի  իր շփման ռազմավարությունը,  ինչը,  Լեռ  Կամսարի  խոսքերով, «սովորական խաղաղասիրություն  ծախելն»  է:  Երկիրը  միառժամանակ  շարժվում  է  զարգացման  այլ ուղեծրով,  որը  ճանապարհ  է  դեպի  միակ  նպատակը՝  դեպի  սոցիալիզմ:  Բավականին դժվարհասանելի  այս  նպատակին  ձգտողները,  հարկավ,  մեծ  ուժ  չէին  ունենա՝  մեծ  /և փոքր/  պետություններին  համապատասխան  ձևով  ներկայանալու  համար:  Միակ  ճիշտ ուղին «նրբավարությունն» է, ասել է թե՝ ձգտածին մեղմությամբ հասնելը: ", "Ներկայացնենք  1925-1935թթ.  եվրոպական  և  մի  շարք  այլ  պետությունների  միջև բազմաթիվ  ու  բազմապիսի  կապերի  մասին  պատմական  փոքրածավալ  ակնարկ՝  ըստ Լեռ  Կամսարի.  «Անգլիա  ամիս  մը  առաջ  Եգիպտոսին  հագցուցած  «անկախությունը» այսօր  կհանե:  Անգլիական  բոլոր  թերթերը  լայն  կգտնեն  այն  և  կառաջարկեն  նեղցնել» /15/:  Առաջին  հայացքից  թեթև,  բայց  խորքում  բազմաբովանդակ  այս  տողերը  գրքում միակը  չեն:  Եթե  սա  վերաբերում  է  Անգլիա-Եգիպտոս  հարաբերությանը,  ապա մտածողության  «գունային  ֆոնը»  նույն  ներկապնակով  է  ընդգծում  գրողը,  երբ ներկայացնում  է  Ռուսաստան-Ճապոնիա,  Ռուսաստան-Գերմանիա,  Իտալիա-Անգլիա- Ֆրանսիա,  Թուրքիա-Սովետական  Միություն  և  այլ  փոխհարաբերությունների ամբողջական  մի  շարք:  Բազմաթիվ  այս  բարդ  հարաբերությունները  գրողի  գրչի  տակ ենթարկվում  են  անթաքույց  ծաղր  ու  ծանակի,  և  դա  հենց  այն  պատճառով,  որ,  ինչպես գրողն  էլ  է  հավաստում,  բոլոր  խաղաղությունները  հարաբերական  են,  ու  հանգիստը միայն միմյանց հարվածելու համար պատրաստվելու նպատակն է հետապնդում: ", "Իհարկե,  դարերով  համրվող  պատմության  համար  շատ  կարճ  ժամանակ  պետք եղավ համոզվելու գրողի այս մտքի ճշմարտացիության մեջ. Երկրորդ աշխարհամարտը դրա  վառ  ապացույցն  էր:  Ակնհայտ  օրինաչափությամբ  գրողը  ինչ  երևույթի  կամ տեղանվան  /տե՛ս  Բասարգեչար.  ճակատագրական  չէ՞ր  արդյոք/  անդրադարձել  է՝  մի տեսակ  ծանրանալով,  ասես  ենթագիտակցության  վրա  ազդել  է  նախազգացողության գործոնը:  Մեծություններին  բնորոշ  կանխազգաց  նրա  մտածողությունը,  փորձը  ցույց  է տվել,  որ  երբեք  չի  սայթաքել.  սպասվելիքն  արդեն  ամուր  «նստած  էր»  նրա մտածողության մեջ: Ապացույցները նրա օրագրություններում են՝ օրերը, թեպետ ինչ-որ տեղ ոչ իրական ամսաթվերով կամ լոկ սիմվոլիկ, սակայն՝ օրը օրին, օրվա խոհը օրվա մեջ գրառված: ", "Լայնատարած  Ռուսաստանը,  դեռ  սեփական  նպատակին չհասած,  մեծ ցանկություն  ունի  խորհրդայնացնելու  նաև  այլոց:  Եվ  ահա  «Սովետական  Ռուսիա Լեհաստանին  մեջ  կոմունիստական  պրոպագանդ  մղելու  համար,  որովհետև  դրամ չունե,  գաղտնի  երկու  վագոն  գարի  կղրկե:  Լեհ  կառավարությունը,  սակայն, սահմանագլխին  կբռնե  այդ  գարին  ու  իր  ձիերուն  առջև  կլցնե:  …  Հեռագիրը  կլռե արդյունքին մասին, ու մինչև օրս չգիտենք, թե կոմունիստ դարձա՞ն այդ… ձիերը» /43/,- կծու ծաղր, որը միայն համեմում է խոսքը, իրականում, սակայն, պետք է չմոռանալ, որ գրողը  մեծ  երկրների  մեծ  հարաբերությունների  մասին  է  խոսում:  «Որտեղի՜ց  որտեղ». տեղին է այս միտքը: Կամ պետությունների վարած մեկ այլ քաղաքականության մասին խոսելիս  գրողը  այլ  մարտավարություն  է  ընտրում:  Միտքն  ավարտվում  է  «խրատով», ինչը անչափ ընկալելի է իր պարզությամբ. «Իսկ եթե զենքի ուժով գրավումներու մասին կխորհե,  խելոքությունը՝  նորեն  պառկելն  է…» /43/:  Արդո՞ք  տողատակում չի ակնարկվում  նաև  աղքատ  ու  թույլ  սոցիալիստական  մեծ  երկրի  վիճակը:  Մեծ  ու լայնածավալ Խորհրդային Միության բոլոր պետություններում վիճակը գրեթե նույնն էր: ", "Հետաքրքրական  է,  երբ  Լեռ  Կամսարի՝  երկրի  վիճակը  բնորոշող  տողերին  զուգահեռ հնչում  է  մեծ  երկրի  մեկ  այլ  անկյունից  մեկ  ուրիշ  երգիծաբանի  խոսքը:  ճիշտ  է,  երկու խոսքով  մեկ  ընդհանրացնող  բանաձև  դուրս  բերել,  մեղմ  ասած,  ճիշտ  չի  լինի,  սակայն փաստերը  ավելի  քան  խոսուն  են,  և  ամեն  ինչ  զարմանալիորեն  համընկնում  է  /Տե՛ս Բուլգակով, Երեք վիպակ/: ", "Ասում  են՝  դրսի  աչքը  ավելի  շատ  բան  է  տեսնում,  քան  ներսինը,  թեև  առավել նրբանկատության պարագայում այդ ամենը, ինչո՞ւ չէ, նկատելի կլինի նաև ներսից: Ահա այդպիսի  մի  դրսի  հայացքով  էլ  սովետական  երկրի  իրադարձությունների  դիպուկ որակումն է տալիս Կոստան Զարյանը՝ «Բանկոոպը և մամութի ոսկորները», «Անցորդը և իր ճամփան» խոսուն խորագրերով /հատկապես առաջինը/ վեպերում: ", "Գ. Քաղաքական հենքով աֆորիստիկ մտքերը Աֆորիզմների  մի  ամբողջ  շարք  գալիս  է  ապացուցելու,  որ  իրականության իրական դեմքը պարզորոշ ի ցույց դնելու համար կամսարյան՝ միայն ժամանակի սուր ու տեղին  բնորոշումների,  իրադարձությունների  դիպուկ  և  փիլիսոփայական  խորքով պատկերումը ներկայացնում է ժամանակաշրջանի համակողմանի, լայն ընդգրկումներով  դիմագիծը:  Քիչ  է  ասել,  թե  դրանք  միայն  ժամանակաշրջանի բնորոշումներ են, քանզի դրանց մեծ մասը լիարժեքորեն վեր է կանգնած ժամանակից և ժամանակային  սահմաններ  չի  ճանաչում,  երբեք  չի  կորցնում  իր  կշիռը.  արդիական  է բոլոր ժամանակների համար: ", "Նշենք,  որ  աֆորիստիկ  մտքերի  թիվը  միայն  այս  գրքով  չի  սահմանափակվում. սրանք  ակնառու  են  օրագրությունների  գրեթե  բոլոր  էջում:  Բերվելիք  օրինակները,  եթե միայն դրանք սոսկ օրինակներ են /պայմանականորեն է դա օրինակ/, պայմանավորված են մեր քննության նյութը լինելու հանգամանքով: Իրականում սրանցից յուրաքանչյուրը մի-մի ամբողջական  միտք է, ինչը լիարժեքորեն համապատասխանում է աֆորիզմների բառարանային  սահմանման  ամեն  մի  պարբերությանը.  «Իմաստախոսքերով  խոսելը կապված  է  մեծ  տաղանդի,  մեծ  կենսափորձի  հետ,  և  այդ  պատճառով  դրանք  ավելի առատ  են  խոշոր  գրողների  երկերում,  որտեղ  դրսևորվում  է  փիլիսոփայական  միտք, կյանքի երևույթները քննելու և ընդհանրացնելու կարողություն»69: ", "Ըստ  էության,  այս  ենթագլխում  մի  պայմանական  տարանջատում  էլ  կլինի,  որը վերաբերում է ուղղակիորեն և անուղղակիորեն ասված ասույթներին: Իսկ ավելի պարզ՝ գրողը  իմաստախոսքերի  շարքում  տալիս  է  ժամանակաշրջանի  ամբողջական գնահատականը, բայց առաջին խմբում ուղղակիորեն տալիս է ժամանակի անվանումը, երկրորդում կրկին տրվում է այն, բայց ոչ ուղղակիորեն. դա զգացվում է ենթատեքստից: ", "Համեմատության  համար  բերենք  մեկ  օրինակ.  «Կենդանի  մը  ինչքան  ալ  անպատկառ ըլլա,  չի  խոստովանի,  որ  կռիվը  կուտի  համար  է»  /17/:  Ո՞վ  է  կենդանին,  ի՞նչ  «կուտի» մասին  է  խոսքը:  Պարզից  էլ  պարզ  է,  բայց՝  միայն  ենթատեքստից.  հենքը  կրկին քաղաքական է,  խոսքը՝  հիմնադրված  կամ  հիմնադրման շեմին  կանգնած հասարակարգի կամ կուսակցությունների մասին է, միտքը՝ համարձակորեն անկեղծ: ", "Ուրեմն, ասույթների առաջին շարք՝ «Իրերն ու երևույթները՝ իրենց անուններով», երկրորդ շարք՝ «Մտորումներ տողերի մյուս կողմում»: ", "Առաջին  համաշխարհային  պատերազմի  տարիներին  Տեր-Մարտիրոսյանի  բա- նաստեղծություններում  հայտնվում  է  հայրենիքի  թեման՝  ժամանակի  համար  բնորոշ տագնապալի  մտորումներով։  Իսկ  հոկտեմբերյան  հեղափոխությունից  հետո  բանաս- տեղծը  հայտնվում  է  քաղաքական  իրադարձությունների  հորձանուտում  և  գրեթե  դա- դարում է ստեղծագործելուց։ Երգի կարոտը երբեմն արթնանում է նրա մեջ. Իմ նոր երգերս քո նոր թափի դեմ Դեռ հնչելու է նախկին կորովով, Նորից բախտավոր, անհոգ, ժպտադեմ Երգելու համար, կռվելու համար… Քեզ կոչ պիտ անեն երգերս հզոր, Քեզ պիտի կանչեն դեպի մի արդար, Դեպի մի վսեմ, մեծ հաշվեհարդար։ ", "Ըստ  Ջուրքայի՝  չիվերյան արվարձանում  ընտանեկան երջանկությունը բավականին դժվար հասանելի երազանք է։ Այդ երազանքը,  Ջուրքայի բնորոշմամբ,  բարեկեցիկ կյանքի ծաղրերգական հակաթեզ է. կյանք, որտեղ գոհունակություն ոչ մի առումով գոյություն չունի144։  Չիվերի հերոսները սովորաբար  ունեն  բավարար  գումար,  հարմարավետ  տներ,  լավ  աշխատանք  և ընտանիք։  Նրանք  ապրում  են  այն  զգացողությամբ,  որ  ունեցածը  բավարար  հիմք  է երջանիկ  լինելու  համար,  սակայն  իրականությունն  այլ  է։    Նրանք  խորապես  դժբախտ են,  արվարձանը  կարծես բանտ է մարդու ներքին ազատության համար։ ", "Իսկ ժամանակին կոմունիստական կուսակցության ներկայացուցիչները ամենևին էլ այդ  մտքին  չէին  հակված,  բնականաբար,  քանզի  սպանել  այն  ամբողջ  էությամբ, նշանակում  է  նպատակ  ունենալ  հասնել…  ոչնչին:  Կոմունիստական  կուսակցության, նրանց  կառավարած  հասարակարգի  վերաբերյալ  ընդհանրապես,  իր  խոհերն  ու վերաբերմունքը՝ հագեցած ժամանակի իրադարձություններով բանաձևում է հեղինակը. «Կոմկուսակցությունը  կանգնած  ջուր  է  նեղլիկ  ամանի  մը  մեջ:  Կբորբոսնե,  ու  ամիսը անգամ  մը  Կենտկոմը  շերեփով  կառնի  երեսինը  անդին  կնետե» /89/:  Առանց մանրամասնելու էլ պարզ  է, թե  ինչ է նշանակում «կենտկոմը շերեփով կառնի երեսինը անդին  կնետե»  միտքը:  Սակայն  այն  ավելի  հստակ  ձևակերպելու  համար  հեղինակը հաջորդիվ  բառ  առ  բառ  բացում  է  փակագծերը՝  ամփոփելով  «այս  ամանին  տակը  եթե չծակվի,  ողջ  պարունակությունը,  երեսեն  բորբոսնելով,  պիտի  ապականի»  /90/  խոսուն տողով: "], "source_docs_file": "Literature.json"}