{"paragraph_source_docs": [4, 4, 4, 4, 4, 4, 4, 4, 4, 4], "source_docs_file": "Literature.json", "paragraphs": ["с. 270. ՋՈՆ ՉԻՎԵՐԻ ՊԱՏՄՎԱԾՔՆԵՐՈՒՄ Սույն  ենթագլխում  մեր  նպատակն  է  ուսումնասիրել  Ջոն  Չիվերի  հերոսի  և արտաքին աշխարհի առնչությունների խնդիրը, ինչպես նաև այն ներքին հոգեբանական վիճակները, որոնք ի հայտ են գալիս ամերիկյան իրականության հետ բախվելիս: ", "Ջոն  Չիվերի  հերոսը  աչքի  է  ընկնում  բարդ  մտածողությամբ  և  անհանգիստ ներաշխարհով:  Նա  միաժամանակ  մտածող  է  և  չմտածող,  լավատես  և  հոռետես  կամ կասկածամիտ: ", "Սա  պայմանավորված  է,  Չիվերի  բառերով  ասած,  աբսուրդային աշխարհում  նրա  գոյությամբ  ու  ժամանակակից  իրականության  հետ  անքակտելի կապով: Այս  կերպ  գրողը փորձում  է ցույց  տալ հետպատերազմյան  Ամերիկայի կյանքի անկայունության և անհուսալիության ազդեցությունը մարդու վրա: ", "Նորման Վինսենթ Փիլզը «Դրական մտածողության ուժը» գրքում  եզրակացնում է. «Սարսափելի  է  գիտակցել  խղճուկ  մարդկանց  թիվը,  որոնց  կյանքը  դժվարացել  է  և դարձել  է  թշվառ  մի  հիվանդության  պատճառով,  որը  հասարակության  մեջ  կոչվում  է անլիարժեքության  բարդույթ։  Սակայն  սա  տառապանքի    պատճառ  չէ:  Երբ  որոշակի քայլեր  են  ձեռնարկվում,  այն  կարելի  է  հաղթահարել101։    Կարծում  ենք,  որ  այսպիսի հակասական  ուղերձները  հետպատերազմյան  ամերիկյան  կյանքի  լարվածությունը  և անհանգստությունները լուծելու փորձեր են: ", "ժամանակակից  Ամերիկան  իրեն  շփոթեցնում  է.  «Այս  տասնամյակում  ինչ-որ  բան սարսափելի կերպով սխալ է ընթացել: Այսօր ամենից կարևորը մարդն է, ով հայտնվել է ճահճի  մեջ  և  արտասվալից  հայացքով  նայում  է  երկնքին»102:  Մեկ  տարի  անց  գրողը պնդում է, որ 1960-ականների ամերիկյան կյանքը դժոխք է։ ", "Ջոշուա  Գիլդերը    «John  Cheever's  Affirmation  of  Faith»  հոդվածում  գրում  է,  որ Չիվերը չարն ասոցացնում է մթության հետ, բարությունը՝ լույսի։ Հենց նրա հավատն է, որ    լուսավորում  է  իր    արձակի  մութ  կողմը.  «Ողջ  կյանքում  Չիվերը  փորձել  է  իր արձակում կարգավորել քաոսը, փառաբանել արժանին և գեղեցիկը: Նա կասկածում էր, որ  բարին  կարող  է  իշխել  չարին։  Չիվերի  երկմտանքը,  մթության  նկատմամբ  վախը ներթափանցում  են  արձակ՝  ստանալով  թեմատիկ  կապակցվածություն։  Հիմնական մոտիվը՝  որպես  ենթատեքստ,  հուսադրում  է,  որ չարը  և  վախը  մակերեսային ճեղքվածքներ  են, որոնք դեռ չեն քայքայել մարդկային հավատի հենասյուները։  Չիվերի պատմվածքները ներկայացնում են, թե ինչեր  կարող են ի հայտ գալ այս ճեղքերից, ինչն է  թաքնված  արվարձանի  արտաքին  տեսքի  հետևում,  ինչպիսի  փոթորկուն իրականություն  է  ընկած  այդ  վայելուչ  և  երերուն  հավասարակշռության  տակ:  Թեև մարդկության  բարության  նկատմամբ    հավատը    կորչում  է,  բայց  Չիվերի  հերոսները հանգում  են  այն  եզրակացության,  որ  պետք  է  ընդունել  կյանքն  այնպիսին,  ինչպիսին  է իրականում և պետք է սովորել՝ ինչպես առերեսվել նրա հետ103: ", "Ըստ  որոշ  գրաքննադատների՝  Ջոն  Չիվերը  մարդուն  շրջապատող  իրերի  և իրադարձությունների վրա ավելորդ ուշադրություն է սևեռում, իսկ դրանք այնքան չնչին ու աննշմարելի են, որ կարելի էր անգամ անտեսել104։  Ճիշտ է՝ գրողն ակնդետ դիտում և փորձում    էր  պարզել,  թե  ինչպիսին  է  համերկրացիների  կենցաղը,  ապրելակերպը, սակայն, եթե հաշվի առնենք, որ մարդու առօրյայի նկարագիրը նաև նրա բարոյական ու սոցիալական    նկարագրի  արտաքին  դրսևորումներից  է,  ապա  ավելի  համոզիչ  կլինեն Չիվերի  դիտարկումները:      «Ինչպես  ենք  մենք  ապրում  հիմա»  («The  way  we  live  now») հոդվածում Ջոան Դիդիոնը գրում է, որ  չի կարող մտաբերել մի գրողի, ով այդքան շատ բան է պատմում արդի Ամերիկայի կենսակերպի մասին105։ ", "Քաղաքային  և  արվարձանային  կյանքի,  մարդկանց  կենցաղավարության, ապրելակերպի  մանրամասները  ներկայացնելով՝  գրողը  միևնույն  ժամանակ  ցույց  է տալիս  ամերիկյան  իրականության  այն  կարևոր  հատկանիշները,  որոնք  ավելի ընդհանրական  են  ներկայացնում  նրա  ճգնաժամային  էությունը:  Մարդկային պարզագույն    հարաբերությունների  մանրազնին  դիտարկմամբ  Չիվերը  վեր  է  հանում ժամանակակից  ամերիկյան հասարակության մեջ գոյություն ունեցող խնդիրները կամ վատ  ու  հոռի  երևույթները։  Նրա  նպատակն  է  բացահայտել  ամերիկյան  քաղաքային կյանքի և արվարձանային բարքերի  աղճատված լինելը, որը միևնույն ժամանակ ամուր հենք է մարդկային հոգու մութ անկյունները վերծանելու և ներկայացնելու  համար։ ", "Massachusetts, 1982, p. 69. Գրողն իր  պատմվածքներում հաճախ կենտրոնանում է մարդկանց տարօրինակությունների  և  ձախողումների  վրա՝  ցույց  տալու  համար,    թե  ինչպես  են նրանք    դիմակայում  այդ  փորձություններին։    Այս  պատկերն  արտահայտելու  համար Չիվերն աշխատում է  երկակի հասկացության տարբեր մակարդակներում՝  անձնական և  հասարակական,  ներքին  և  արտաքին,  երևակայական  և  իրական,  առարկայական  և հոգևոր:  Ինչ  վերաբերում  է  առարկայական  և  հոգևոր  աշխարհների  զուգադրությանը, Չիվերն  այն  միտքն  է  զարգացնում,  որ  20-րդ  դարում  տեխնիկայի  և  դրա  հետ  մեկտեղ քաղաքակրթության զարգացումը մարդուն հոգևոր անկման են տանում:  Մարդը դարձել է  իրեն  շրջապատող  իրերի  անբաժանելի  մասնիկը,  որոնք,  լցվելով  մարդու  կենսական տարածք,  աստիճանաբար  դուրս  են  մղում  նրան  իրենց  տիրույթից,  միջամտում միջանձնային  հաղորդակցմանը,  խրախուսում  առանձնացումը՝  դառնալով  մարդկային հարաբերությունների գայթակղիչ փոխարինող։ ", "Ջոն Չիվերի  հերոսը բախվում է նյութական իրերի աշխարհին, շփոթվում նրանց մեջ և, ի վերջո, կորցնում նրանց նկատմամբ հսկողությունը։ Մարդու կողմից ստեղծված իրերը    ղեկավարում  են  նրա  կյանքը,  ձեռք  բերում  իշխանություն,  ճնշում  նրան,  թեև սկզբնապես  դրանց  դերը  մարդուն  օգտակար  լինելն  էր։    Այս  պարագայում  կարևոր  է դառնում մարդկային եսի պահպանումը, որը կարծես կորում է իրերի հոսքի մեջ։ "]}