{"paragraphs": ["Ժամանակի  «ստիլի»  հայտնաբերման  ու  մշակման  տերյանական  հետևողա- կանությունը՝ նրա  ստեղծած  մաքրամաքուր, զուտ քնարական  պատկերայնության հետ միասին,  ստեղծեցին  բանաստեղծական  լեզվի  և  պատկերի  այնպիսի  ներդաշնակ համակցություն,  որ  մինչև  այդ  դեռ  չէր  եղել  հայ  գրական  իրականության  մեջ։  Բայց  դա ձեռք  էր  բերվում  ամենևին  էլ  ոչ  հարթ  ու  խաղաղ  ճանապարհով.  «Ստիլի ստեղծագործությունը,–  գրում  է  Տերյանը,–  կռիվ  է  նախկին  ստիլի  դեմ,  եթե  այդպիսին կա։  Ստիլի  անկումը  կյանքի  անկում  չէ,  այլ  հեղափոխության  նշան,  ժամանակի գեղեցկագիտական զգացմունքների, նոր ստիլի ծագման նշան»20։ ", "Հոդվածի նյութ ծառայեց մի տարի առաջ տպագրված §Ագռավը¦ բանաստեղծության վրա  աշխատելու  փորձը  իսկ  առարկան`  ստեղծագործական  գործընթացի §մեխանիկան¦  էր:  Հոդվածի  արդյունքը  կարող  ենք  սահմանել  որպես  պոեմի ալգորիթմ, այսինքն՝  §գործողությունների¦ հստակ գրանցված հաջորդականություն, որի խստիվ պահպանումը տանում է դեպի նշված ստեղծագործության առաջացումը: ", "Ա.  Տերտերյանը  Տերյանի  մասին  վերը  հիշված  իր  ուսումնասիրության  մեջ,  նրան համարելով  «երջանիկ  բացառություն»,  նկատի  ուներ  հենց  այդ  ներքին  բովանդակու- թյունը։  «Մթնշաղի  անուրջները»  հրապարկախոսական  ոճից  հրաժարումով  ինչ-որ իմաստով  սահմանափակում  էր  բանաստեղծական  արտաքին  տեսողության  սահման- ները,  միևնույն  ժամանակ  ընդարձակում  էր  ներքին  տեսողության  հորիզոնները՝  ան- նախադեպ  խորություններ  նվաճելով  մարդկային  հոգու  և  մտքի  բազմաշերտ  իրակա- նության  պեղումների  մեջ։  Բանաստեղծական  մտքի  և  հույզի  անշոշափելի,  անորսալի ճառագայթումները  լուսարձակում  են  պատկերի  ընդերքից՝  իբրև  մարդկային  բնույթի  և բնության համաներդաշնակության քնարական արտահայտություն։ Ամենևին էլ պատա- հական չէ, որ Տերտերյանն իր ուսումնասիրությունը վերնագրել էր «Ցնորքի, ծարավի և հաշտության  երգիչը»։  Սա  ըստ  էության  աշխարհը  տեսնելու,  զգալու,  ճանաչելու, աշխարհի հետ  հաղորդակցվելու մի  ամբողջ քնարական հայեցակարգ էր, որ առաջադ- րում էր բանաստեղծը՝ ընդառաջ գնալով եվրոպականացման ձգտող երիտասարդության հոգևոր պահանջներին։ Այդ հայեցակարգը հայտնագործել էր 19-րդ դարավերջի և 20-րդ դարասկզբի  գեղարվեստական  գիտակցության  մեջ  բավական  խոր  արմատներ  ձգած սիմվոլիստական գեղագիտությունը։ ", "մեջ  գտնվող  մեկ  առանձին  վերցրած  երկրում  սոցիալիստական  հասարակարգ կառուցելու  տեսությունը:  Սոցիալիզմ  կառուցելու  համար  անհրաժեշտ  էր,  ինչպես նշվում էր կոմունիստական կուսակցության փաստաթղթերում, ինդուստրացնել երկիրը, կոլեկտիվացնել գյուղատնտեսությունը և կենսագործել կուլտուրական հեղափոխություն: Սա իրականության բացահայտման փաստական-պատմական կողմն է՝  զուտ  գիտական  տեսանկյունից:  Ահա  այս  նույն  իրականության  սեփական  և  ուրույն բանաձևը, ըստ որում տարբեր օրերի տարանջատված, ներկայացնում է Լեռ Կամսարը: ", "հասարակական-քաղաքական  իրողություններն  էին69:  Հետևաբար  ըստ  որոշ  թուրք գրականագետների, թուրքական գրականության մեջ վեպն արդեն այս գրականությամբ «ձեռք  բերեց  քաղաքական  ինքնություն»70:  Այն  այդուհետ  կարևորվեց  որպես  նոր գաղափարներ ներկայացնելու և մեկնաբանելու միջոց, որպես օսմանյան հասարակության մոդեռնիզացման գործընթացի հիմնական գործոններից մեկը: "], "paragraph_source_docs": [5, 1, 5, 3, 2], "source_docs_file": "Literature.json"}