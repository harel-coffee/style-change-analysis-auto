{"paragraphs": ["Ամենայն  հավանականությամբ,  ԴՆԹ-ի  AT-հաջորդականություններն  ունեն ավելի  “կոշտ”  կառուցվածք  և  ավելի  հիդրատացված  են,  քան  GC  տեղամասերը  [8]:  Այս մասին  են  վկայում  նաև  [164,171]  աշխատանքներում  ստացված  արդյունքները,  որտեղ ցույց  է  տրված,  որ  poly(dA)-poly(dT)  սինթետիկ  պոլինուկլեոտիդի  հետ  ԷԲ-ի  կապման ինտերկալյացիոն  եղանակով  փոխազդեցությունը  տեղի  է  ունենում  կոոպերատիվորեն, մինչդեռ  բնական  ԴՆԹ-ների  դեպքում  ինտերկալյացիայի  պրոցեսը  ոչ  կոոպերատիվ  է: ", "Ակնհայտ  է,  որ  կառուցվածքային  կոշտությունը  և  հիդրատացման  բարձր  աստիճանը կարող  են  սահմանափակել  ԷԲ-ի  կապման  տեղերի  թիվը  AT-հարուստ  հատվածներում Այսպիսով,  մեր  կողմից  ստացված  տվյալները  վկայում  են,  որ  ԴՆԹ-ում, ինտերկալյացիայի  դեպքում  ԷԲ-ն չի  ցուցաբերում  սպեցիֆիկություն  որոշակի նուկլեոտիդային  զույգերի  նկատմամբ,  մինչդեռ  կիսաինտերկալյացիոն  եղանակի դեպքում  նուկլեոտիդային  հաջորդականությունը  կարևոր  դեր  է  կատարում  կապման այդ  տեղամասերի  հագեցման  համար,  չնայած  այն  հանգամանքին,  որ  կապման հաստատունի արժեքը կախված չէ նուկլեոտիդային պարունակությունից: ", "Ինչպես արդեն նշվել էր, գրական տվյալները վկայում են այն մասին, որ ՄԿ-ը ևս ԴՆԹ-ի  հետ  կապվում  է  տարբեր  եղանակներով՝  կախված  վերջինիս  նուկլեոտիդային հաջորդականությունից: Աշխատանք [66]-ում քննարկվում է այս լիգանդի AT- Աղյուսակ 3. Տարբեր GC-պարունակությամբ ԴՆԹ-ի հետ ԷԲ-ի կոմպլեքսների կապման հաստատունի՝ K-ի և կապման տեղերի թվի՝ n-ի արժեքները 0,02 M իոնական ուժում, pH=6,9, t=250C Clostridium perfringens-ի ԴՆԹ Հորթի թիմուսի  ԴՆԹ Micrococcus lysodeikticus-ի  ԴՆԹ K10-5, М-1 K10-5, М-1 K10-5, М-1 Կոմպլեքսի տիպը Ուժեղ Ուժեղ, հետ լուսարձակող Ուժեղ, հետ չլուսարձակող սպեցիֆիկությունը  աղի  հարաբերականորեն  բարձր  կոնցենտրացիաների  դեպքում, մինչդեռ  դրա ցածր  կոնցենտրացիաների  դեպքում  հիմնական է  դառնում ինտերկալյացիան:  ԴՆԹ-ՄԿ  կոմպլեքսների  հալման  ուսումնասիրություններից ստացված տվյալները հաստատում են լուծույթի ցածր իոնական ուժերի դեպքում ԴՆԹ-ի հետ  ՄԿ-ի  կապման  ինտերկալյացիոն  եղանակի  մասին  եզրահանգումները:  Միևնույն ժամանակ,  աղի  հարաբերականորեն  բարձր  կոնցենտրացիաների  դեպքում  ստացված տվյալները չեն հայտնաբերում AT-սպեցիֆիկ կապում: ", "Մասնավորապես, r-ից T-ի կախվածության 2 կորը, որը բերված է նկ. 20-ում, չի կարելի բացատրել  ԴՆԹ-ի AT-հաջորդականությունների  նկատմամբ  ՄԿ-ի սպեցիֆիկության  տեսանկյունից,  քանի  որ  այս  դեպքում  այդ  կախվածությունը  պետք  է նվազեր,  ընդունելով  բացասական  արժեքներ,  ինչպես  դա  տեղի  ունի  ԴՆԹ-ի  հետ H33258-ի կապման դեպքում: ", "H33258-ը ԴՆԹ-ի հետ սպեցիֆիկ կապվող լիգանդների  տիպիկ ներկայացուցիչներից  է,  որը  տեղակայվում  է  ԴՆԹ-ի  փոքր  ակոսում  և  վերջինիս  AT- հաջորդականությունների հետ առաջացնում է ջրածնական կապեր: Ավելի վաղ ցույց էր տրված, որ  ԴՆԹ-H33258 կոմպլեքսների հալման միջակայքի լայնության փոփոխությունը՝ T-ն, 0,02 մոլ իոնական ուժի դեպքում, r-ի աճին զուգընթաց նվազում է՝ ընդունելով բացասական արժեքներ [167]: "], "paragraph_source_docs": [1, 1, 1, 1, 1], "source_docs_file": "Biology.json"}