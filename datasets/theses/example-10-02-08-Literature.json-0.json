{"paragraph_source_docs": [0, 0, 0, 0, 5, 0, 0, 5, 0, 0], "source_docs_file": "Literature.json", "paragraphs": ["«Կոզիմոն փշատենու վրա էր: Ծառերը խաչվում էին՝ բարձր կամուրջ ստեղծելով: ", "Մեղմ քամի էր փչում, արևը շողում էր: Արևը տերևների արանքում էր, դրա համար ստիպված էինք ձեռքով պաշտպանվել նրանից: Կոզիմոն աշխարհին նայում էր ծառի վրայից: Վերևից ամեն բան այլ էր թվում, սա արդեն զվարճալիք էր: Արահետը բոլորովին այլ հեռանկար ուներ՝ ծաղկաթմբերի՝ հասմիկների, կամելիաների, հորտենսիաների, սուրճ խմելու համար երկաթյա սեղանիկի, ողջ Օմբրոզայի հետ միասին»:127 Կալվինոյի «Բարոնը ծառի վրա» վեպի քրոնոտոպը շատ ավելի բարդ է, քան նրա մյուս  վեպերինը:  Ինչպես  նշել  ենք,  հեղինակը  շեշտել  է  ժամանակաշրջանը՝  18-19-րդ դարերի  սահմանագիծը,  ընդգծելու  համար  ժամանակի  հետ  զուգընթաց  կերպարի զարգացման  կարևորությունը:  Իսկ  տարածությունը  ներկայացված է  երկու տոպոսներով՝ սկզբում գործողությունը կատարվում է Օմբրոզայի վիլլայում, այնուհետև ստեղծվում է  ծառի վրայից Կոզիմոյի աչքերի առջև բացվող աշխարհի հեռանկարը: Դա մտացածին  երկիր  Օմբրոզան  է,  որն  իր  բնապատկերով  հիշեցնում  է  հյուսիսային Իտալիան:  Կոզիմոն  արդեն  այլ  կերպ  է  տեսնում  այն  աշխարհը,  որի  մասն  էր նախկինում կազմում նաև ինքը: ", "Բախտինն  իր  «Ժամանակի  ձևերը  և  քրոնոտոպը  վեպում»  հոդվածում  գրում  է. «Քրոնոտոպը վեպում էական ժանրային նշանակություն ունի: Կարելի է ասել նույնիսկ, որ ժանրը և ժանրային բազմաձևությունը բնորոշվում են հենց քրոնոտոպի միջոցով, բացի  այդ  գրականության  մեջ  քրոնոտոպը  գլխավորող  սկիզբը  ժամանակն  է: ", "Քրոնոտոպը՝ որպես ձևաբովանդակային կարգ՝ կերպարին բնորոշում է գրականության մեջ, որն իրականում միշտ քրոնոտոպիկ է»:128  Հետևելով  Բախտինի  սահմանմանը՝ կարող ենք ասել, որ «Բարոնը ծառի վրա» վեպում ժամանակն ամփոփված է Օմբրոզայի կալվածքում,  նրա  տարբեր  անկյուններում,  կերպարների  շարժուձևերի  մեջ:  Կոզիմոյի՝ հայրենի կալվածքը լքելու հետ միասին, 18-րդ դարն է տեղափոխվում ծառերի վրա: ", "Բայց ձևի և էության մասին բանաստեղծի խոհերը ակնհայտորեն կապված են նաև ժամանակակից մշակութային գիտակցության, մասնավորապես սիմվոլիստական երկու աշխարհների  հետ։  Այս  ենթադրության  օգտին  է  խոսում  նաև  տիեզերական  կարոտի հիշատակումը, որն ըստ էության սիմվոլիստական անորոշ երազանքն է՝ այնկողմնային անհաս աշխարհի մասին։ ", "Այդպիսի  երգիծական  հղում  է  նաև  մասոնների  խմբակի  հաստատումը Օմբրոզայում,  որոնց  հետ,  ինչպես  մի  ժամանակ  ճիզվիտների  հետ՝  Կոզիմոն  դաշինք  է կնքում.  «Հնարավոր է, որ մասոնությունը գոյություն ուներ վաղուց, առանց Կոզիմոյի իմացության,  և  նա  մի  օր  Օմբրոզայի  անտառների  ծառերի  վրայով  զբոսնելիս պատահականորեն տեսավ տարօրինակ հագուստով ու գործիքներով մարդկանց, որ հավաքվել ու մոմերի լույսի ներքո ինչ-որ բան էին քննարկում, կանգ առավ լսելու և միջամտեց մի այսպիսի տարօրինակ խոսքով, որ հաճախ էի նրա բերանից լսել. “Պատին բարձրանալիս մտածի՛ր, թե ինչ ես թողնում հետևիցդ”, իսկ մասոնները, որ ծանոթ էին նրա վեհ ուսմունքին, թույլ տվեցին նրան մտնել իրենց իջևանատուն…»:130 Մասոնների  դերն  այստեղ  գրեթե  նույնն  է,  ինչ  ճիզվիտներինը:  Երկուսն  էլ Լուսավորության  շրջանում  գործող  ուժեր  են:  Կոզիմոն  ճիզվիտ  չի  դառնում,  քանի  որ «լուսավորական»  հակվածությունը  նրան  թույլ  չի  տալիս  պատկանել  որևէ  կրոնական պահպանողական  կառույցի,  իսկ  մասոնների  հետ  հանդիպումը,  Կոզիմոյի՝  մասոն դառնալը  և  ողջ  «առաջադեմ»  գործունեությունը,  ծաղրի  են  ենթարկվում  որպես «լուսավորական կլիշեներ»: ", "Զավեշտի մեկ այլ օրինակ է Կոզիմոյի հեղինակած գիրքը՝ «Ծառերի վրա հիմնված իդեալական  պետության  սահմանադրության  նախագիծը»,  որը  հիշեցնում է Լուսավորության  շրջանի  նմանատիպ  աշխատությունները:  Գրքում «նկարագրվում էր Արբորեայի՝ արդարներով բնակեցված երևակայական հանրապետությունը: Կոզիմոն այն սկսեց որպես օրենքների և կառավարությունների մասին տրակտատ, սակայն գրելու ընթացքում բացահայտվեց իր՝ բարդ ու խճճված պատմություններ հորինողի հակումը,  և  արդյունքը  եղավ  մի  օրագիր՝  լի  արկածներով,  մենամարտերի նկարագրություններով և էրոտիկ պատմություններով, որոնք տեղ են գտել ամուսնական իրավունքի մասին գլխում: Ծառերի վրայի իդեալական պետությունը հիմնած հեղինակի գրքի վերջաբանը պետք է համոզեր ամբողջ մարդկությանը հաստատվել այդտեղ և ապրել երջանիկ, սակայն գիրքն անավարտ մնաց: Դրա համառոտագիրը Կոզիմոն ուղարկեց Դիդրոյին, ստորագրելով՝ Կոզիմո Ռոնդո, Հանրագիտարանի ընթերցող, և Դիդրոն  նրան  մի  փոքր  շնորհակալագիր  ուղարկեց»131:  Հղումը  Դիդրոյին՝  որպես Լուսավորության  շրջանի  ամենանշանավոր  մտածողներից  մեկին,  Լուսավորության ժամանակաշրջանի մտավորականությանն ուղղված հերթական ծաղրն է: ", "Այստեղից  էլ  սիմվոլիստական  աշխարհայեցությունը  որոշակի  ելքեր  էր  բացում դեպի մշակութային ու իմաստասիրական այլ համակարգեր։ Նորագույն բանաստեղծնե- րից  շատերը  ինչ-որ  տարերային  մղումով  սկսում  են  հետաքրքրվել  Գյոթեով,  Շոպեն- հաուերով,  արևելյան  միստիցիզմով,  Նիցշեի  գաղափարախոսությամբ։  Հատկապես Նիցշեն նոր «մարդ տեսակի», այսինքն՝ գերմարդու մասին իր ուսմունքով գայթակղիչ էր մարդու կատարելությանը հետամուտ շատ նոր բանաստեղծների համար։ ", "Մեկ այլ պատմական հղում է Նապոլեոն Բոնապարտի հետ հերոսի հանդիպումը, որը նույնքան ծաղրանկարային է, որքան ճիզվիտների հետ հանդիպումը և մասոնների հետ համագործակցությունը: Կալվինոն այստեղ միջտեքստային հնարով բառացի հղում է  անում  Պլուտարքոսի  «Կենսագրություններից»  Ալեքսանդր  Մակեդոնացու  և  հույն փիլիսոփա Դիոգենեսի մասին անեկդոտին. «Տեսնելով Բոնապարտի անհանգստությունը՝ Կոզիմոն քաղաքավարի հարցրեց. – Կարո՞ղ եմ Ձեզ համար ինչ-որ բան անել, իմ կա՛յսր: ", "–  Այո՛,  այո՛,  մի  քիչ  այս  կողմ  նստեք,  խնդրում  եմ,  այդպես  ինձ  արևից կպաշտպանեք: "]}