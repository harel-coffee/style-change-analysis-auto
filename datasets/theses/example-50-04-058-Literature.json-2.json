{"source_docs_file": "Literature.json", "paragraph_source_docs": [2, 0, 3, 2, 3, 2, 4, 0, 2, 2, 2, 2, 2, 5, 2, 1, 2, 2, 5, 0, 4, 0, 3, 0, 2, 0, 2, 2, 3, 4, 2, 2, 2, 2, 2, 2, 2, 2, 3, 2, 2, 2, 3, 2, 5, 0, 5, 2, 2, 2], "paragraphs": ["Հարկ  է  նշել,  որ  1970-ական  թթ.  այս  ժանրի  աննախադեպ  վերելքը  հանգեցրեց գրականության  մեջ  քննադատական  ռեալիզմի  ամրապնդմանը,  թեմատիկ  շրջանակի ընդլայմանը` քաղաքների տնտեսական միգրանտների ու գավառական անատոլիական հասարակության  հետ  մեկտեղ  ներկայացնելով  Ստամբուլի  խիստ  արևմտականացված բարձ  ու  միջին  դասի  ընտանիքներին:  Թեև  ընդլայնվել  էր  «Մարտի  12-ի  վեպերի» աշխարհագրությունը, սակայն սոցիալական մակարդակում վեպի  ոլորտը նեղացել էր` կենտրոնանալով բացառապես համալսարանական, կրթված ձախակողմյան անհատների  վրա180:  Նման  վեպերը  կոչված  էին  մարդուն  պատկերել  նոր  մտքերով  և խնդիրներով,  ակտիվացնել  գեղարվեստական  այլ  ձևերի  փնտրտուքը:  Հետևաբար  70- ական  թթ.  սկզբի  քաղաքական  իրադարձությունների  ազդեցությամբ  ազգային գիտակցության  ձևափոխության  խնդիրը  տասնամյակի  գրականության  հիմնական թեման էր, իսկ գլխավոր հերոսները` ձախակողմյան մտավորականությունը: Ընդ որում վերջիններս  այն  ուսանող  ակտիվիստներն  ու  բարեփոխիչներն  էին,  ովքեր  իրենց առաքելությունն  էին  համարում  Թուրքիայի  ազգաբնակչությանը  կրթել  արևմտյան քաղաքականության  ու  մշակույթի  ավանդույթներով,  այլ  կերպ  ասած`  «աթաթուրքյան ազգայնականության պաշտոնական գաղափարախոսությամբ»181: ", "– Այդ դուք չէիք, Ձերդ Մեծություն, դա Ալեքսանդր Մեծն էր: ", "էջ 212: ", "Մարտի  12-ի  ժամանակաշրջանը  ներկայացնող  վեպերում  կարևոր  տեղ  են զբաղեցնում  նաև  աշխատավորական  շարժումները`  գործադուլները,  ցույցերը:  Նման վեպերում կարևորվում  էր  հատկապես  այն,  որ թեև աշխատավոր դասը դժվարությամբ էր ընկալում իրականությունն ու չէր հասկանում իր ուժը, սակայն սկսել էր գիտակցել և պահանջել  իր  իրավունքները186:  Հետևաբար  «Մարտի  12-ի  վեպերը»  հասարակական փոփոխվող  գիտակցության  բնութագրերն  են,  իշխող  համակարգի  հետ  ստեղծված հարաբերությունների ձևի  արտացոլումը: ", "Գրողը  մեկ  ուրիշ  անգամ  կրկին  անդրադարձ  է  կատարում  պրոլետգրողներին՝ տալով  նրանց  պարզ  գնահատականը՝  մի  գնահատական,  ինչը  բնորոշում  է միաժամանակ  թե՛  նրանց  մտքի  ուժը,  թե՛  ըստ  այդմ  էլ՝  ստեղծագործությունների կշռույթը:  Այդ  էջերը  իրոք  արժանի  են  կոչվելու  այնպես,  ինչպես  անվանում  է  գրողը՝ «ոտանավորներ»:  Հեղինակը  իր  անկեղծ  խորհուրդն  է  հղում  բոլոր  ժամանակների գրողներին՝ կարդալ, անվերջ կարդալ: Ինչին հետևում է հակադրությունը. թեպետ, ճիշտ է,  որ  կան  մարդիկ,  ովքեր  գրում  են  առանց  երբևիցե  կարդացած  լինելու,  «ատոնք  ալ բացառիկ պրոլետ գրողներն են» /29/: Իհարկե, անհերքելի է փաստը, որ այդ տարիներին իբրև  գրողներ  գրական  ասպարեզում  «փայլել»  են  նաև  գրականության  հետ  ոչ  մի  կապ չունեցող,  գրականությունից  պատշաճ  հեռավորության  վրա  գտնվող  մարդիկ:  Եվ նույնպես անհերքելի է, որ հեղինակի խոսքը վերաբերում է հենց այս գրողներին: ", "Այս տեսանկյունից «Մարտի 12-ի վեպերը» ինչպես «պատմություն կերտող են», այնպես էլ  «պատմության  արտադրանք»,  քանի  որ  այս  վեպերի  հերոսներն  ընդօրինակելի կերպարներ  էին  բազմաթիվ  մարդկանց  համար:  Սրանք յուրատեսակ  «Վերթերի ախտանիշի»187 ազդեցություն ունեին 1970-ական թթ. երիտասարդ ակտիվիստների վրա: ", "Երբ  անծանոթ  աղջիկը  խնդրում  է    իրեն  անցկացնել  կամուրջը,  ընկերական  զրույցում հանկարծ վախի բոլոր զգացողությունները վերանում են. «Նա երգեց ինձ համար մինչև կամրջով հասանք մյուս ափը: Կամուրջն ինձ թվաց զարմանալիորեն օգտակար, ամուր և  անգամ գեղեցիկ շինություն,  որ  խելացի  մարդիկ  կառուցել էին  իմ ճանապարհորդությունները  հեշտացնելու  նպատակով:  Իսկ  ներքևում  հոսող  Հուդզոնի ջրերը հմայիչ ու խաղաղ էին: Ամեն ինչ ետ եկավ՝ և՛ խիզախությունը, և՛ կիրքն ու զմայլիչ Cheever.  Boston, Massachusetts: G. K. Hall & Co, 1982, p. 116. հանգստությունը»127:  Հերոսը  սա  հրաշք  է  համարում,  նույնիսկ  եղբորը  չի  խիզախում հայտնել առեղծվածային աղջկա մասին։  Հերոսների վախի զգացողությունը նաև նրանց ներքին  անհանգստությունների,  իրականության  հետ  հարաբերությունների  արտաքին դրսևորումն  է,  իսկ  ելքը  գրողը  տեսնում  է    մարդկային  սովորական  շփման  ու հաղորդակցման  մեջ։    Այս  ամենը  նման  է  Ջոն  Ափդայքի  «Ֆերմա»  («Օf  the  Farm»,  1965) վեպի  հերոսի  հանկարծակի  բղավոցին,  որ  իրեն  ատելի  է  առևտրի  կենտրոնի նյութական հարստությունը: ", "Վեպի  առաջաբանում  Կալվինոն  Կոզիմոյի  կյանքը  բնորոշել  է  որպես «միապաղաղ»:  Գրականագետներից  ոմանք  նույնպես  նկատում  են  եռերգության  այս  և մյուս երկու վեպերի հերոսների ստատիկ վիճակը. «Բոլոր վեպերում հեղինակը հատուկ շեշտադրում է անում գործողության զարգացման վրա: Կարելի է ասել, որ Կալվինոն պատմելիս այլ բան չի էլ անում, և այդ գործողության դերն այնքան մեծ է, որ այն հոգեբանականի և հոգևոր որոնումների համար տեղ չի թողնում»:137 Ընդունելով, որ  այս վեպում իրոք բացակայում են հերոսների հոգևոր որոնումներն ու հոգեբանական գծերը՝ նշենք,  որ  դա  բխում  է  գործողության  գերիշխող  դերից:  Կալվինոյի  պատումի  առանցքը վիզուալ պատկերն է և կերպարների ֆիզիկական վիճակը: ", "ուղղորդում  կամ  որոշակի  դեր  են  խաղում  դեպքերի  հաջորդական  զարգացման ընթացքում:  «Մարտի  12-ի  վեպերում»,  ընդհակառակը,  հեղափոխական  երիտասարդը ստիպված  է  դիմակայել  իր  գլխին  եկած  «չարիքներին»189:  Այս  ժամանահատվածի քաղաքական  «ճնշվածության»  պատճառը  թերևս  այն  է,  որ  ռազմական  միջամտության ազդեցությունը  թարմ  էր,  գրողի  անձնական  ապրումները  դեռևս  թելադրող  էին  նրա ստեղծագործական  կյանքում,  և  հեղինակն  իր  վեպի  հերոսին  պատմական  այլ համատեքստում  չէր  կարողանում  դիտարկել190:  Ընդ  որում  այդ  հերոսները  ոչ  միայն հեղափոխական  այն  երիտասարդներն  են,  ովքեր  իրենց  կամքով  են  մասնակցել իրադարձություններին,  երբևէ  չեն  հերքել,  որ  քաղաքական  տարր  են  և  հանուն  իրենց գաղափարների  ծանր  պատիժ  են  կրել,  այլև  երբեմն  մանր  բուրժուական  ընտանիքից սերող  «անմեղ»  երիտասարդները191:  Նման  ստեղծագործությունները  սովորաբար  զուրկ են  ժամանակաշրջանի  իրական  նկարագրությունից  և  հեղափոխական  կերպարների օտարման  խրոնիկա  են.  չդիմանալով  ժամանակաշրջանի  ճնշող  և  անդիմակայելի սոցիալ-քաղաքական զարգացումներին` նրանք սկսում են օտարվել իրենց ընտանիքից, ընկերներից, հասարակությունից, որոնց համար պայքար էին մղել: Միևնույն ժամանակ խուսափած կամ փախած մարդկանց կյանքը, նրանց հոգեբանությունը: Որպես կանոն` այդօրինակ  վեպերում  փախուստը  հանգեցրել  է  օտարման  և  հուսահատության ծայրահեղ դրսևորումների, իսկ երբեմն նաև`  մարգինալության: Այլ կերպ ասած` նման ստեղծագործություններում  սոցիալական  տեսակի  կերպարից  անցում  է  կատարվել դեպի  մեկուսացած  անհատը:  Ընդգծենք,  որ  այս  զարգացումները  յուրահատուկ  հիմք հանդիսացան թուրքական գրականության մեջ պոստմոդեռնիզմի հաստատման համար: ", "«Մարտի  12-ի  վեպերը»,  որպես  կանոն,  սկսվում  են  գլխավոր  հերոսին  երկար ժամանակ  հետևելուց  հետո  մի  գիշեր  հանկարծակի  նրա  տուն  ներխուժելով  և  աչքերը կապելով  ոստիկանատուն  տանելով,  իսկ  ավարտվում  նրանով,  որ  այստեղ հարցաքննությունների,  խոշտանգումների  ենթարկվելուց,  մնայուն  հետք  թողող հոգեկան  նվաստացումներից  հետո  հերոսը  դուրս  է  գալիս  բանտից  և  իր  «երկրորդ կյանքում»  հաճախ  հեռացվում,  օտարվում  հասարակությունից192:  Ընդ  որում`  նման վեպերի  հիմնական  բնութագիրը  ոչ  թե  դեպքերի  ստույգ  տարիներն  են,  այլ  դրանցում արտացոլված  ռազմական  միջամտությանը  հաջորդած  ժամանակահատվածը:  Ուստի` դրանց մեծ մասում ոչ թե գործոնն է, այլ պասսիվը: Այսինքն` հեղափոխական շարժումը հետին  պլան  է  մղվել`  իր  տեղը  զիջելով  բռնաճնշումներին  ու  տիրող  վարչակարգի կամայականություններին:  Այս  առումով  պետք  է  փաստել,  որ  «Մարտի  12-ի»  գրեթե բոլոր վեպերում լայն ու ազդեցիկ տեղ են զբաղեցնում խոշտանգումների տեսարանները: ", "Սա  բացատրվում  է  նրանով,  որ  երկրի  սոցիալ-քաղաքական  իրադարձությունները ռեալիստական  ձևով  պատկերելու  գրողների  ցանկությունն  ու  արդյունքները չհամընկան,  քանի  որ  նրանց  մոտ  տեղերով  փոխվեցին  քաղաքական  հայացքներն  ու ռոմանտիկ ընկալումները:  Արդյունքում վեպում  արտացոլվեցին ոչ թե գործողություններն ու ապստամբությունը, այլ ապստամբության սուբյեկտ հանդիսացող «68-ի  սերնդի»  պարտությունից  հետո  ստեղծված  վիճակը:  Թուրք  գրականագետ  Օ. Թյուրքեշը, քննադատելով գրողների այս մոտեցումը, գրում է. «Հարցաքննությունների և բանտային  պատմությունների  բնական  արդյունքն  այն  էր,  որ  հեղափոխականները հանդես  եկան  զուտ  որպես  ազդեցության  ենթարկված  կամ  ճնշված  անձինք:  Այս վեպերում  ներկայացվեց  ոչ  թե  նրանց  աշխարհայացքը,  գործունեությունը,  թե  ինչու  և ինչպես  են  ապստամբել,  այլ  ձերբակալություններով  սկսվող  պարտության հոգեբանությունը»193: Ի վերջո գրաքննադատը եզակացնում է, որ «Իրականում «Մարտի են դեպի ժողովրդական հեքիաթները, երգերը, թյուրքուները»194: ", "Բռնությունների տեսարանների գերակայության մասին գրաքննադատ Մ. Բելգեի տեսակետը  ևս  ուշագրավ  է:  Ըստ  նրա`  դրանց  առանձնահատկությունն  ու  արդյունքն այն  է,  որ  հնարավորություն  են  տալիս  խոշտանգում  երևույթը  դիտարկել  ոչ  թե  որպես բացառիկություն,  այլ  որպես  կառավարման  հաստատված  կարգ`  իր  սպասարկու գաղափարախոսության  հետ  միասին:  Հետևաբար  այս  վեպերը  «խոշտանգումների  ու s. 80-81. հանցավորության միջև ստեղծված գաղտնի հավասարակշռության» ապացույցներ են195: ", "Հատկանշական  է,  որ  պետության  դաժանությունը  երբեմն  անհասկանալի  ու անտրամաբանական  է  թվում,  քանի  որ  հստակ  սահմաններ  չկան  խոշտանգվողի  ու խոշտանգողի  գաղափարախոսության  միջև:  Այս  ձախողումը,  ինչպես  նաև  այն,  որ Թուրքիայում քաղաքականությունը չէր ընդունվում որպես կամավոր և պատասխանատու  գործունեության  ոլորտ,  ըստ  Ս.  Ըրզըքի,  ժողովրդավարական քաղաքացիության  թերզարգացած  կոնցեպցիայի  ազդանշանն  էր196:  Նշենք  նաև,  որ «Մարտի  12-ի  վեպերում»  բռնությունների  թեմատիկացումը,  հնարավոր  է,  որոշակի քարոզչական  նպատակներ  է  հետապնդել,  քանի  որ  փոխանցում  էր  դրանց  ողջ սարսափը:  Մյուս  կողմից  այն  կարևոր  նշանակություն  ուներ  և՛  գրողի,  և՛  ընթերցողի համար:  Մասնավորապես`  ընթերցողը  կտտանքների  տեսարանների շնորհիվ հնարավորություն  էր  ստանում  վեպի  հերոսների  աշխարհ  ներթափանցել,  հասկանալ նրանց ապրումներն ու խոհերը, իսկ գրողը պետք է պատմեր իր այդ հիշողությունները, որպեսզի կարողանար ապրել դրանց հետ197: ", "Անդրադառնանք դրանցից միայն երկուսին։ ", "Պետք է նշել, որ թուրքական քաղաքական վեպերի առանձնահատկություններից է  այն,  որ  շարադրանքը  կառուցված  է  զոհերի  անմեղության  շուրջ`  առանց  ընդունելու նրանց  քաղաքական  ուժը,  նպատակները  կամ  գործունեությունը:  Զոհի  կերպարի կառուցվածքը  նպատակ  ունի  կարեկցանք  ու  զայրույթ  առաջացնել  իր  նկատմամբ, սակայն  սա  նաև  հեգնական  կերպով  զուգամիտվում  է  ճնշող  պետության գաղափարախոսության  հետ,  թե  «ժողովուրդը  թերզարգացած  է  և  ղեկավարման  ու պատիժների կարիք ունի»199: Ընդ որում այս վեպերում մեղավորի և անմեղի իրավական, բարոյական  և  քաղաքական  հասկացությունների  բարդ  դիալեկտիկան  հաճախ դժվարություններ է առաջացնում խոշտանգողի ու խոշտանգվողի կոնցեպտուալիզացման  հարցում,  անգամ  երբ  վերջիններս  ծայրահեղ  բռնությունների օբյեկտ են200: ", "Վերլենը,  ինչպես  և  Բոդլերը,  իսկ  առաջին  հերթին՝  Պոն,  գտնում  են,  որ կերպարները,  բառերը  իրենց  մեջ  կրում  են  ոչ  միայն  իրենց  ուղիղ  իմաստը  և նշանակությունը, այլև մի  քանի այլ անորոշ իմաստներ, որոնք ներշնչված են տվյալ բառերի հնչեղությամբ ¥197¤: ", "«Մարտի  12-ի»  գրական  գրեթե  բոլոր  ստեղծագործություններում  ընդգծված  է դատարանների  զուտ  ձևական  գոյությունն  ու  այդ  դրության  հետ  հասարակության համակերպվածությունը:  Որոշ  գրողներ  իրենց  ստեղծագործություններում  շեշտում  են, որ  այդ  ժամանակաշրջանում  քաղաքական  որակումներից  զերծ  դատարան  չկար: ", "Ուստի`  «քաղաքական  դատ»  հասկացությունը  վեպերում  կիրառվում  է  ամենալայն իմաստով, քանի որ քրեական օրենսգրքի որևէ կետի  խախտումը կամայականությունների  առիթ  էր  պետության  համար:  Այս  տեսակ  դատարաններում որոշումները  նախօրոք  հայտնի  էին,  և  սա  մի  միջոց  էր,  որ  լայնորեն  կիրառվում  էր ավտորիտար  վարչակարգում  ճնշումներ  գործադրելու  համար203:  «Մարտի  12-ի վեպերում»  դատարանները  հիմնականում  պատկերված  են  որպես  համակարգի խամաճիկ.  սա  մի  կառույց  էր,  որ  ենթադրվում  է`  պետք  է  լիներ  անկողմնակալ  ու անկախ,  սակայն  իրականում  դատավորները,  որոնք  սովորաբար  պատկերված  են որպես  անտարբեր,  մեխանիկական  ու  մարդկայնությունից  հեռու  ռոբոտներ,  իրենց խնդիրն էին համարում լոկ ավարտին հասցնել սկսված գործընթացը: Հատկանշական է, որ այս ստեղծագործությունների դատավարության դրվագներում գրեթե բացակայում են մեղադրական  ելույթներն  ու  պաշտպանական  ճառերը:  Նման  տեսարաններում հերոսները կարծես վերացած են միջավայրից, պարփակված իրենց ներաշխարհում, լուռ են  ու  հանգիստ:  Որևէ  մեկը  չի  ջանում  պաշտպանել  իրեն,  պայքարել,  պատմել խոշտանգումների,  անիրավությունների  ու  անօրինականությունների  մասին,  քանի  որ հայտնի է, թե ինչ նպատակով են դատարանում և գիտակցում են, որ արդեն անիմաստ է «բղավել»204: ", "Քրոջ  քնարական  ուրվապատկերը  իր  շուրջն  ստեղծում  է  սիրո,  քնքշանքի,  նվիր- վածության  այն  հզոր  հուզական  դաշտը,  որ  Տերյանի  քնարերգության  հիմնական սնուցիչներից  է։  Այդ  դաշտի  շրջանակներում  է  փորձում  հաստատել  իր  բանաստեղծա- կան ներշնչանքի խարիսխները նաև Մովսիսյանը։ ", "– Ցավում եմ, Ջաննի, - պատասխանեց Կոզիմոն, - Ջոնաթանին կախում են: ", "Միշտ  գոյություն  ունի  ընդհատումը,  ինչի  պատճառով  մարդը  տեսադաշտից  դուրս  է մնում։  Սա  մարդկային  կիսատ  հարաբերությունների,  չիրականացված  երազանքների աշխարհ է, երբ մարդը կորցնելով ինքն իրեն, վերագտնում է իր եսը նորից ու նորից»133: ", "Մեր  կարծիքով՝  Կոզիմոն  ընդհանրություններ  ունի  ոչ  միայն  Ռոբինզոնի,  այլև Վոլտերի  Կանդիդի  և  Սվիֆտի  Գուլիվերի  հետ:  Ծառերին  մագլցելով՝ Կոզիմոն ականատես  է  լինում  աշխարհի  արհավիրքներին,  որոնց  մասին  գետնի  վրա  լինելով միգուցե  և  չիմանար:  Նույն  կերպ  Կանդիդը,  աշխարհով  մեկ  ճամփորդելով՝  տեսնում  է, որ  այն  իր  ուսուցչի՝  Պանգլոսի  նկարագրածի  ճիշտ  հակառակն  է:  Կոզիմոյի  ընկերոջ՝ ավազակ  Ջան  դեի  Բրուգիի  մահապատիժը,  հորեղբոր՝  կավալեր  Ավոկատոյի  դաժան սպանությունը  հիշեցնում  են  «Կանդիդում»  նկարագրված  դաժան  փորձությունները: ", "Գրողի  հաջորդ  միտքը  հնչում  է  իբրև  բացահայտ  հեգնանք.  «…Ինչքա՜ն  երջանիկ պետք է սեպեի ինքզինքս, եթե շաբաթը վեց օր Խորհրդային իշխանության տակ ապրեի, իսկ մեկ օրը՝ ազատ» /48/: Սուր հակադրությունը առավել քան ակնհայտ է՝ խորհրդային իշխանություն և ազատություն: ", "Կանդիդի  և  Գուլիվերի  մասին  վեպերի  հետ  ակնհայտ  ընդհանրությունը  թույլ  է տալիս «Բարոնը ծառի վրա» վեպում բացահայտել ևս երկու ժանրային շերտ, դրանք են արկածային  վեպի  առանձնահատկությունները,  որոնք  արտահայտված  են  միայն ֆաբուլայի  մակարդակով,  և  ներքին բովանդակության  մեջ  արտահայտված փիլիսոփայական վեպի  որոշ  գծեր:  Նկատի  ունենք  Կոզիմոյի  մեկուսացման  պատճառը և  բացարձակ  ազատության  ձգտումը,  որն  ուղղորդում  է  նրան  ծառերի  վրա բարձրանալու որոշումից՝ մինչև մահվան տեսարանը, երբ Բիաջոն և մյուսները տեսնում են, թե ինչպես է «հոգեվարքի մեջ գտնվող Կոզիմոն» «oդապարիկի պարանից բռնված… չքանում  ծովի  անեզրության  մեջ»:144  Այս  դրվագը  կարելի  է  համարել  նաև  Քրիստոսի համբարձման ակնարկ: ", "Մասնավորապես`  եթե  տղամարդ  գրողներն  այն  դիտարկում  են  հերոսի  ներքին` բնական  առնականության  պրիզմայով,  ապա  կին  գրողները  ձգտում  են  ընդլայնել  այս հասկացության  նեղ  մշակութային  սահմանները`  դրա  դրսևորման  ձևերը  բացատրելով գենդերային  տարբերություններով:  Այսինքն`  նմանօրինակ  ստեղծագործությունները ցույց  են  տալիս,  թե  ինչպես  է  ձևավորվում  առնականությունն  անկախ  բոլոր տրավմատիկ  փորձերից,  որոնք  ուղղված  էին  ոչնչացնելու  այն,  բացահայտում  էին Press, Knoxville, 1995, p. 14. Yaklaşımlar, ISSN 1307-0932, Sayı 5, 2008, s. 159-160. ժամանակի  «Բիհրուզ  բեյի  ախտանիշի»216պատճառը:  Հավելենք  նաև,  որ  քաղաքական արձակում  հիմնականում  այս  տրավմատիկ  քաջությունն  է  ազդեցիկ  գործոն  դառնում, որպեսզի  խոշտանգումների ենթարկված, հասարակությունից մեկուսացած հեղափոխական կինը շարունակի ապրել217: ", "Կոզիմոյի  բարոնի  տիտղոսը  նույնպես  հղում  է  այդ  հայտնի  ստախոսի  կերպարին: ", "Հարկ  է  նշել  նաև,  որ  1970-ական  թթ.  երկրորդ  կեսին  երկու  շրջադարձային փոփոխություն  տեղի  ունեցավ  թուրքական  քաղաքական  վեպի  ժանրի  համար:  Նախ` աջակողմյան  գրողները  սկսեցին  հրատարակել  վեպեր`  ներկայացնելով  պատմության իրենց մեկնաբանությունն ու ռազմական միջամտության  այլընտրանքային ծագումնաբանությունը: Այս վեպերը յուրատեսակ մարտահրավեր էին ականատեսների վկայություններին,  ակտիվորեն  պաշտպանում էին  պետության վարած քաղաքականությունն ու  արդարացնում  աջակողմյան երիտասարդության և մասնավորապես  «գորշ  գայլերի»  ահաբեկչական  գործողությունները,  որոնք  ուղղված էին  Թուրքիայում  ձախակողմյան  շարժումը  վերացնելուն221:  Բացի  այդ`  ռազմական միջամտությունից  հետո  քաղաքականացված  արձակի  աննախադեպ  վերելքն  ու  դրանց միջոցով իրադարձությունների ցավագին գնահատականները քննադատական մոտեցում ցուցաբերելու խնդիր առաջացրեցին: ", "Ընդհանուր  առմամբ  «Մարտի  12-ի»  քաղաքականացված  արձակում  կարելի  է առանձնացել մի քանի հիմնական ուղղություն` ա) վեպեր, որոնք դեպքերը քննում են  ամբողջությամբ գերակա գաղափարախոսության  առաջացրած  պատճառներով  ու  համակարգի  արժեքային դատողությամբ,  հանգեցնում  են  նրան,  որ  հեղափոխականն  ինքն  իր  հանդեպ քննադատական մոտեցում ցուցաբերի (Թարըք Դուրսուն «Եվ նորից բացվեց օրը» (“Gün Döndü”),  Էմինե Ըշընսու «Ծակոց» (“Sancı”),  Թարըք  Բուղրա «Ախ, իմ երիտասարդություն» (“Gençliğim Eyvah”)) բ)  վեպեր,  որոնք  ոչ  այլ  ինչ  են,  քան  երիտասարդներին  նվիրված մահախոսականներ (Ֆյուրուզան «47-ականներ» (“47'liler”), Փընար Քյուր «Վաղը» (“Yarın Yarın”), Սամիմ Քոջագյոզ «Բանավեճ» (“Tartışma”)) գ)  վեպեր,  որոնց  հեղինակները  մարտի  12-ի  ռազմական  միջամտության ականատեսն են և իրենց ստեղծագործություններում ներկայացրել են ժամանակաշրջանի  իրականությունը  (Մելիհ  Ջևդեթ  Անդայ  «Գաղտնի  հրաման»  (“Gizli Emir”),  «Իսայի  օրագիրը»  (“İsa'nın  Güncesi”),  Սևգի  Սոսյալ  «Կեսօրը  Յենիշեհիրում» (“Yenişehirde  Bir  Öğle  Vakti”),  «Արշալույս»  (“Şafak”),  Յըլմազ  Գյունեյ  «Անտարբեր» (“Salpa”), «Մեղադրյալ» և «Բանտախուց» (“Sanık”, “Hücre”)) դ)  վեպեր,  որոնց  առանցքային  հերոսը  մանր  բուրժուա  մտավորականն  է  (Օղուզ Աթայ «Անհաղորդները» (“Tutunamayanlar”),  «Վտանգավոր խաղեր»  (“Tehlikeli Oyunlar”), Չեթին  Ալթան  «Վիսկի»  (“Viski”),  «Մի  բուռ  երկինք»  (“Bir  Avuç  Gökyüzü”),  Ադալեթ Աղաօղլու «Հարսանիքի գիշերը» (“Bir Düğün Gecesi”)) ե)  վեպեր,  որոնցում  մարտի  12-ի  ժամանակաշրջանը  զուտ  մթնոլորտ  է  (Օքթայ Ռըֆաթ  «Մի  կնոջ  պատուհանից» (“Bir  Kadın  Penceresinden”),  Սևինչ  Չոքում «Դժվարություն» (“Zor”),  Թեզեր  Օզլու «Իմ  մանկության  սառը  գիշերները» (“Çocukluğumun Soğuk Geceleri”))222: ", "Դեռևս  անտեղյակ  լինելով  իր  համար  պահված  բազմաթիվ  ու  բազմապիսի սահմանափակումներին  կամ  տեղյակ  լինելով  միայն  դրա  մի  փոքր  մասից  /նկատի ունենք  գրողի  նշած  ժամանակի  անազատությունը/՝  Լեռ  Կամսարը  բացականչում  է. «Ազատությո՜ւն…  երբեք  կյանքիդ  մեջ  այնքան  անձկավ  չես  փնտրված՝  ինչպես  այսօր: ", "Պարզվում  է՝  մարդու  ճակատագիրը    հյուսված  է  աշխարհի  զարգացման  ընթացքի  և իրերի շարժման մեջ։ Ջոն Չիվերը փորձում է  հետևել նրանց ընդհանուր ճանապարհին և ցույց տալ  ճեղքվածքի կետը՝ իրերի հոսքի մեջ  մարդու կյանքի  ժխտումը։  Հենց այս պատճառով  էլ  Չիվերին  հետաքրքիր  է  գործողությունների  ընդհանուր    պատկերը  և հերոսի ապրելակերպի մանրակրկիտ դիտարկումը: ", "Առհասարակ փաստագրությունը բնորոշ է հեղինակի ստեղծագործություններին:  Փաստագրական  բնույթ  ունի  նաև  նրա  դիլոգիան` («Գլխարկավորները»  “Kalpaklılar”)  («Սրընթաց»  “Doludizgin”),  որոնք  նվիրված  էին  1919- արտացոլել է  1969-ից  մինչև  1971  թ.  մարտի  12-ի  ժամանակահատվածը` առանձնացնելով հատկապես «Արյունոտ կիրակիի» իրադարձությունները և մարտի 12- ի  ռազմական  միջամտությունից  հետո  ձախակողմյան շարժման  նկատմամբ զինվորական վարչակարգի բռնաճնշումները: Հեղինակը միևնույն ժամանակ փոխանցել է նաև մտավորականության և ուսանողության գաղափարախոսական տարաձայնությունների լարված մթնոլորտը: ", "Վեպի պատկերման արտահայտչականությունը  հարստացված  է  վավերագրական  նյութերով`  թերթերից քաղվածքներով,  որոնք  վերաբերում  էին  հատկապես  Ստամբուլում  Իսրայելի հյուպատոսի առևանգման առնչությամբ զինվորական վարչակարգի կողմից տարածված հայտարարությանը:  Վերջինս  պարտադրում  էր  անմիջապես  ոստիկանություն ներկայանալ  բոլոր  այն  գիտնականներին,  լրագրողներին,  կուսակցությունների  ու արհմիությունների  անդամներին,  գրողներին,  ում  անունը  նշված  էր  հայտարարության մեջ:  Վեպի  կերպարները  հիմնականում  հորինված  են,  որոնք  բացառությամբ  գլխավոր հերոսի,  անգամ  անուն  չունեն:  Մինչդեռ  վեպում  ծավալվող  գործողությունները համապատասխանում  են  պատմական  իրադարձություններին:  Մասնավորապես` անանուն  խմբի կողմից  ՆԱՏՕ-ի ռադիոտեղորոշիչ կայանից օտարերկրյա զինծառայողների  առևանգումը,  որի  արդյունքում  սպանվեցին  և՛  պատանդները,  և՛ առևանգիչները, միանգամայն համապատասխանում է իրականությանը: ", "բ) բելլետրիստական քաղաքական վեպեր Այս  վեպերը չունեն գեղարվեստական մասշտաբայնություն և վառ արտահայտված յուրօրինակություն: Խորհրդային հետազոտող Վ. Բելինսկին նշում է, որ բելլետրիստիկան արտահայտում է «ներկայի, բանաստեղծական մտքի և օրվա հարցերի կարիքները»  և  այս  իմաստով  նմանվում  «բարձր  գրականությանը»`  մշտապես փոխազդեցության  մեջ լինելով  վերջինիս  հետ227:  Սակայն  հարկ  է  նշել,  որ բելլետրիստիկան,  արձագանքելով  իր  ժամանակի  գրական-հասարակական  հովերին, արժեքային  համակարգով  միատարր  չէ.  երբեմն  յուրօրինակության  և  նորարարության սկիզբ  է  ավելի  շատ  գաղափարախոսական,  քան  գեղարվեստական  ոլորտներում, երբեմն էլ նմանակող է և էպիգոնիկ: Այնուհանդերձ, ակտիվորեն արձագանքելով «փոքր ժամանակի»  հովերը  մարմնավորող  «օրվա  չարիքին»`  նշանակալի  դեր  ունի  ոչ  միայն ընթացիկ բանահյուսության կառուցվածքում, այլև կարևոր է նախորդ հազարամյակների հասարակական, գեղարվեստական-մշակութային կյանքը հասկանալու համար228: ", "Մարտի  12-ի  ռազմական  միջամտությունից  հետո  գրված  բելլետրիստական բնույթի ստեղծագործություն է Թարըք Դուրսունի «Եվ նորից բացվեց օրը» (“Gün Döndü”) վեպը:  Վեպի  հիմքում  մարտի  12-ի  նույն  քաղաքական  կոնֆլիկտն  է,  գլխավոր հերոսները  ձախակողմյան  երիտասարդական  շարժման  ակտիվ  մասնակիցներ  են, սակայն  վեպը  զուրկ  է  հեղինակի  անձնական  փորձից,  ինչը  բնորոշ  չէ  մարտի  12-ի հետքերով  գրված  ստեղծագործություններին:  Որոշ  գրականագետներ  քննադատել  են վեպի  գեղարվեստական  կոնցեպցիան`  ընդգծելով  հատկապես  այն  հանգամանքը,  որ Թարըք  Դուրսունի  հերոսները  կորցրել  են  իրենց  հավատն  ապագայի  նկատմամբ: ", "Մինչդեռ,  ըստ  խորհրդային  գրականագետ  Ս.  Ուտուրգաուրիի`  ««Եվ  նորից  բացվում  է օրը» վեպն իր ուրույն տեղն ունի թուրքական գրականության մեջ. վեպը ցույց է տալիս, որ  շարժման  մասնակից  երիտասարդները  գիտակցում  էին,  որ  Թուրքիայում  տիրող դրությունը  հակաժողովրդավարական  էր,  բռնել  էր  ակտիվ  պայքարի  ուղին` քաղաքականապես պատրաստ չլինելով դրան: Ներկայացնելով մարտի 12-ի ռազմական միջամտությունից  հետո  երկրում  հասարակական  կարծիքի  ձևավորման  գործընթացի ողջ  բարդությունը`  հեղինակն  ընդլայնել  է  սոցիալ-քաղաքական  դրության  և Թուրքիայում վերջին  տասնամյակում  տիրող հոգևոր մթնոլորտի մասին պատկերացումները»229: ", "գ) սուբյեկտիվ-հոգեբանական քաղաքական վեպեր 230 գրաքննադատներն  իրենց  անհանգստությունն  արտահայտեցին  այն  խնդրի  շուրջ,  որ ժամանակակից թուրքական գրականության մեջ քիչ են այնպիսի ստեղծագործությունները,  որոնք  իրադարձությունների  քննադատական  վերլուծություն կլինեին  և  ցույց  կտային  երկրի  սոցիալ-քաղաքական  կյանքի  բազմապլանային խճանկարը:  Ժամանակի  գրողներն  այդ  բացը  պայմանավորում  էին  նրանով,  որ  իրենց առաջնային  խնդիրն էր  պարզապես  պատկերել  Թուրքիայում  տիրող ամենաթողությունը  և  անձի  նկատմամբ  կատարվող  բռնությունները,  իսկ  ընթերցողն ինքը  պետք  է  գնահատական  տար  դրանց:  Այս  առումով  սուբյեկտիվ-հոգեբանական ժանրի  գեղարվեստական  հնարավորությունները  զգալիորեն  ընդլայնեցին  իրենց  առջև դրված խնդիրների շրջանակը: Պետք է նշել, որ սուբյեկտիվ-հոգեբանական քաղաքական վեպը  բոլորովին  նոր  երևույթ  էր  թուրքական  գրականության  համար:  Ի  հայտ  գալով արևմտաեվրոպական`  հիմնականում  ֆրանսիական,  սուբյեկտիվ-հոգեբանական գրականության ազդեցությամբ` այն ձևավորվեց յուրատեսակ ազգային պայմաններում` սոցիալ-քաղաքական  ու  հոգևոր  խոր  ճգնաժամի  ընթացքում:  Այս  նոր  տեսակի վեպերում  պահպանվեց  թուրքական  սոցիալ-հոգեբանական  ուղղության231  վեպերին բնորոշ  սուր  քննադատությունը,  որն  աչքի  էր  ընկնում  վառ  արտահայտված հակաբուրժուական  ուղղվածությամբ,  հասարակության  մեջ  թարմություն  բերելու ճանապարհների  փնտրտուքով:  Բացի  այդ`  սուբյեկտիվ-հոգեբանական  քաղաքական համար  կիրառում  է  նաև  «կենտրոնաձիգ  վեպ»  տերմինը:  Նրա  բնորոշմամբ  այս  վեպերը  դարձան ռեալիստական  գրականության  նոր  միտումների  կազմակերպիչ  կենտրոնը:  Տե՛ս,  Репенкова  М.,  От реализма к постмодернизму, Современная турецкая проза, Москва, 2008, стр. 14. թուրքական գրականության անվանի վիպասանի անվամբ: ", "վեպերում  գեղարվեստորեն  վերաիմաստավորվեցին  թուրքական  մոդեռնիստական ուղղության`  «բունալըմի»  (Bunalım,  ճգնաժամ)  գրականության  հոգեվերլուծության մեթոդները: ", "Հարկ  է  նաև  նշել,  որ  թուրքական  վիպագրության  մեջ  նոր  ժանրի  ձևավորման գործում  մեծ  դեր  է  ունեցել  Նազըմ  Հիքմեթի  նորարական  արձակը  մասնավորապես` նրա «Ապրելը հրաշալի է, եղբայրս» (“Yaşamak Güzel Şey Be Kardeşim”) վեպը232: ", "Իհարկե,  դարերով  համրվող  պատմության  համար  շատ  կարճ  ժամանակ  պետք եղավ համոզվելու գրողի այս մտքի ճշմարտացիության մեջ. Երկրորդ աշխարհամարտը դրա  վառ  ապացույցն  էր:  Ակնհայտ  օրինաչափությամբ  գրողը  ինչ  երևույթի  կամ տեղանվան  /տե՛ս  Բասարգեչար.  ճակատագրական  չէ՞ր  արդյոք/  անդրադարձել  է՝  մի տեսակ  ծանրանալով,  ասես  ենթագիտակցության  վրա  ազդել  է  նախազգացողության գործոնը:  Մեծություններին  բնորոշ  կանխազգաց  նրա  մտածողությունը,  փորձը  ցույց  է տվել,  որ  երբեք  չի  սայթաքել.  սպասվելիքն  արդեն  ամուր  «նստած  էր»  նրա մտածողության մեջ: Ապացույցները նրա օրագրություններում են՝ օրերը, թեպետ ինչ-որ տեղ ոչ իրական ամսաթվերով կամ լոկ սիմվոլիկ, սակայն՝ օրը օրին, օրվա խոհը օրվա մեջ գրառված: ", "Սուբյեկտիվ-հոգեբանական քաղաքական վեպերի ուսումնասիրության առարկան ոչ թե քաղաքական իրադարձությունն է, այլ այդ իրադարձության սուբյեկտիվ ընկալումը և դրանով պայմանավորված մարդու հոգևոր զարգացումը: Այլ կերպ ասած` այստեղ  կարևորվում  է  մարդու  ներաշխարհի  վերլուծությունը:  Նման  արձակում պատկերվում  են  միայն  այն  իրավիճակները,  հերոսների  հոգեկան  ապրումները,  որոնք ինչ-որ  չափով  նպաստում  են  անձի  ձևափոխմանը:  Այս  ստեղծագործություններում, որպես  կանոն,  խառնված  են  տարածաժամանակային  հարթությունները,  հերոսները սովորաբար գրեթե չունեն կենսագրություն,  տեքստում գաղափարական- գեղարվեստական  արժեք  չունի  նաև  կենցաղային  իրականությունը233:  Նրանցում հեղինակը,  բացահայտելով  անհատի  ներաշխարհը,  միևնույն  ժամանակ  չի  բացառում անձնական  ապրումները,  այլ  դրանցով  գունավորում  է  հերոսին  շրջապատող իրականությունը,  հերոսը  չի  մեկուսացվում  արտաքին  աշխարհից:  Այս  առումով սուբյեկտիվ-հոգեբանական քաղաքական վեպերի գեղարվեստական առանձնահատկությունն  անհատի  ներաշխարհի  և  հասարակական-քաղաքական իրադարձությունների միջև առկա ամուր կապերի բացահայտումն է234: ", "Սակայն  հարկ  է  նշել,  որ  «Մարտի  12-ի»  սուբյեկտիվ-հոգեբանական  վեպերում հասարակություն-անհատ և պետություն-անհատ փոխհարաբերությունների պատկերումն  երբեմն  այնքան  է  ծայրահեղանում,  որ  վեպն  անհատի  օտարման խրոնիկա  է  դառնում:  Այսպիսի  վեպերում  հեղինակները  հասարակության  մեջ  մարդու օտարումը  բացատրում  են  սոցիալական  դրդապատճառներով,  ուշադրությունը կենտրոնացնում  են  անհատի  ներքին  վերակազմավորման,  հոգևոր  վերածննդի, սեփական  եսին  վերադառնալու  հարցերի  շուրջ:  Այս  սուբյեկտիվ-հոգեբանական արձակում անհատի կոնցեպցիայի առանցքն ինքնակատարելագործման ճանապարհով օտարումը  հաղթահարելն  է  235:  Նման  վեպերում,  որպես  կանոն,  մեծ  դեր  են  խաղում հերոսների հիշողությունները, երևակայությունը, կարևորվում են միֆերը, երկխոսությունները  քիչ  են,  փոխարենը  շատ  է  մենախոսությունը,  որը  հերոսի ինքնաարտահայտման,  իր  ապրածն  իմաստավորելու  համար  ամենադյուրին ճանապարհն է:  Ուստի` մենախոսությունն  այս ստեղծագործություններում ամենակիրառելի  գեղարվեստական  միջոցն  է,  որի շնորհիվ  սահմանվում  է հասարակության  վարքի  հոգեբանության  ստույգ  մոդելը:  Վեպերում  մենախոսությունը կառուցվում է «գիտակցության հոսքի»236 հիման վրա, և այս պարագայում ժամանակի ու իրադարձությունների  հերթականության  խախտմանը  հակադիր`  զարգանում  է «զգացմունքների  շղթայակցման»  սկզբունքը,  ինչն  էլ  հնարավորություն  է  տալիս հեղինակին  ցույց  տալ  սյուժեի  զարգացման  գեղարվեստական  տրամաբանությունը հատկապես  հերոսների  համար  ճակատագրական  պահերին237:  Այսօրինակ  վեպերի սուբյեկտիվ-հոգեբանական կողմը պայմանավորված է նաև դրանց ինքնակենսագրական  բնույթով238:  Մեծամասամբ  վեպի  հերոսների  կյանքը  հեղինակի կենսագրության  որոշակի  դրվագներն  են:  Դրանք  ստեղծագործություն  են  ներմուծվել հոսք  հասկացությունը,  որը  հետագայում  վերածվեց  մի  ամբողջ  փիլիսոփայական-հոգեբանական հոսանքի,  ապա  որպես  գրելաոճ,  իսկ  հետո  որպես  գրական  հոսանք  մուտք  գործեց  գեղարվեստական մտածողություն և ամրապնդվեց նաև գրականության մեջ: Ըստ Ու. Ջեյմսի` գիտակցությունը հոսք է, գետ է,  որտեղ  մեր  մտքերը,  զգացողությունները,  պատահական  ասոցիացիաները  բախվում  են  իրար, մշտապես ընդհատում մեկը մյուսին և տարօրինակ, քմահաճ կերպով անտրամաբանորեն միահյուսվում են: Տե՛ս, Джемс У., Психология, Москва, 1991, стр. 57-58. գրված  ստեղծագործությունները:  Հատկանշական  է  Դեմիր  Քյուչուքայդընի  «Մի  հեղափոխականի տեսական  և  քաղաքական  ինքնակենսագրություն»  վեպ-հուշագրությունը,  որը  թեև  գեղարվեստական արժեք  չունի,  սակայն  կարևոր  է  հատկապես  ձախակողմյան  կազմավորումների  ներքին  խմորումները, հեղափոխականների` ընկալումները հասկանալու  առումով:  Տե՛ս,  Küçükaydın  D.,  Bir  Devrimcinin  Teorik  ve  Politik  Otobiyografisi,  İstanbul,  1. Basım, 2009. գաղափարախոսության  անհատական մարքսիստական ընդհատակյա կազմակերպությունների գործունեության, թեժ քաղաքական քննարկումների, ընտանեկան կոնֆլիկտների, ձերբակալությունների, հարցաքննությունների, խոշտանգումների, սոցիալական գաղափարակիր մտավորականության  ներկայացուցիչների,  «ընդդիմացած  երիտասարդության»  կամա թե  ակամա մատնիչների, սադրիչների, ոստիկանների, ժանդարմերիայի ներկայացուցիչների, դահիճների կերպարներ միջոցով239: ", "Այսպիսով`  ձևավորվելով  թուրքական  իրականության  համար  կարևոր պատմական և սոցիալական գործընթացների ազդեցության տակ և զարգանալով որպես քննադատական  ռեալիզմի  առանձին  հոսանք`  քաղաքականացված  արձակն  իր ուշադրությունը  կենտրոնացրեց  նոր  տեսակի  հերոսի`  քաղաքականապես  ակտիվ, «խռովարար» անհատի շուրջ, ով նաև զարգացման տարբեր աստիճանների վրա գտնվող հասարակության արթնացող գիտակցության կրող էր: Այս առումով քաղաքական վեպը նպաստեց  հասարակական  կարծիքի  ձևավորմանը,  թուրքական  հասարակության տարբեր շերտերի սոցիալական  ակտիվության բարձրացմանը` դառնալով զգացմունքների ու գործողությունների արտահայտչամիջոց: ", "Գ. Քաղաքական հենքով աֆորիստիկ մտքերը Աֆորիզմների  մի  ամբողջ  շարք  գալիս  է  ապացուցելու,  որ  իրականության իրական դեմքը պարզորոշ ի ցույց դնելու համար կամսարյան՝ միայն ժամանակի սուր ու տեղին  բնորոշումների,  իրադարձությունների  դիպուկ  և  փիլիսոփայական  խորքով պատկերումը ներկայացնում է ժամանակաշրջանի համակողմանի, լայն ընդգրկումներով  դիմագիծը:  Քիչ  է  ասել,  թե  դրանք  միայն  ժամանակաշրջանի բնորոշումներ են, քանզի դրանց մեծ մասը լիարժեքորեն վեր է կանգնած ժամանակից և ժամանակային  սահմաններ  չի  ճանաչում,  երբեք  չի  կորցնում  իր  կշիռը.  արդիական  է բոլոր ժամանակների համար: ", "անօրինություններին բախված բանտարկյալների  կյանքը, բռնությունների  ու նվաստացումների  դեմ  պայքարող  անձանց  մենությունն  ու  օտարացումը,  չհանձնվելու համար  դատապարտյալների  հույսերի  ռեալիստական  պատկերումը  դարձավ  Էրդալ Օզի «Վիրավոր ես» (“Yaralısın”) վեպի առանցքը: ", "Տարբերությունն  այն  է,  որ  եթե  Տերյանի  բանաստեղծության  մեջ  խորագրից  բացի  ոչ  մի տեղ  չի  հանդիպում  տխրություն  բառը,  որի  խորհրդանիշը  գունատ  աղջիկն  է,  ապա այստեղ տխրությունը առարկայորեն իրական զգացում է, որով համակված է ու շնչում է ողջ բնությունը։ Բնությունը և մարդկային ներաշխարհը լուռ հաղորդակցության մեջ են, երկուսն  էլ  մորմոքում  են  անհայտության  ու  անորոշության  ցավով՝  նամակներ,  որ  չեն հասել,  հայացքներ,  որ  չեն  տեսել,  հասկերի  վհատ  մրմունջ  և  այլն։  Սիմվոլիստական մշակույթի հետ ընդհանրություններն ակնհայտ են։ ", "Աջիլուլֆոյի  անունը,  պատիվն  ու  պարգևները  կասկածի  տակ  են  դրվում,  երբ Կառլոսի  պալադիններից  մեկը՝  Տոռիզմունդոն,  հայտարարում  է,  որ  Աջիլուլֆոյի տիտղոսները,  որոնք  նա  ձեռք  է  բերել  մի  օրիորդի  պատվազրկումից  փրկելու  համար, կեղծ  են,  քանզի  այդ  աղջիկը  Շոտլանդիայի  արքայադուստր  Սոֆրոնիան  է,  ում  հետ զվարճացել են սուրբ Գրաալի կարգի բոլոր ասպետները: ", "Սակայն,  ինչպես  արձանագրում  է  նաև  գրականության  պատմությունը,  Տեր-Մարտի- րոսյանի բանաստեղծություններում «սերը սիմվոլիկ նշանակություն ունի. բանաստեղծի սիրած  էակը  սովորական  կին  չէ,  այլ  խորհրդավոր  մի  զորություն,  որի  հպումից լուսավորվում է աշխարհը»64։ Տխրությունը, որ այս երգերում էլ անբաժան է քնարական տրամադրությունից,  երանգափոխվում  է,  «լույսերից  է  հյուսված»։  Սա  տերյանական «ուրախագին  թախիծն»  է,  որ  աստիճանաբար  փոխում  է  բանաստեղծի  քնարական ապրումների տոնայնությունը։ Ահա 1915-ին գրված սիրային մի բանաստեղծություն. Քո խելառ խոսքերի արձագանքը հնչեղ Դեռ դողում է օդում այս օտար, Կարծես թե լինում ես և այնտեղ, և այստեղ, Կարծես թե լուծվում ես բազմատարր… Եվ հիմա քո խոսքերն են հնչում ամենուր՝ Աշխարհում, երկնքում, երգերում. Հնչում են ինչպես երգ, վառվում են ինչպես հուր, Ու անդարձ և անզուսպ են գերում, Ու երգում է արդեն քեզ աշխարհը հանուր Իմ բոլոր երգերում…65 Օտար օդում դողացող արձագանք, գոյի մարմնեղեն էության տարրալուծում անո- րոշ  տարածության  ու  ժամանակի  մեջ,-  բանաստեղծության  սկզբի  այս  պատկերները դեռ  պահպանում  են  կապը  տերյանական  աշխարհի  հետ։  Շարունակության  մեջ  պատ- կերային համակարգը այլ որակ է ձեռք բերում. խոսքերը հնչում են իբրև երգ, «վառվում են ինչպես հուր», անհատի  ներաշխարհի  սահմաններն ընդարձակվում  են, ներանձնա- ցած հոգու փոխարեն աշխարհն է երգում…  Այս նոր քնարական իրադրությունը արդեն կապվում է չարենցյան աշխարհի հետ։ ", "Հետևաբար վեպը կարևոր է հատկապես իշխանության վարած ներքին քաղաքականության խնդրահարույց կողմերը, զինվորական-քաղաքացիական երկճյուղավորումները  բացահայտելու,  ֆիզիկական  և  բարոյական  ճնշումների, խոշտանգումների  ողջ  դաժանությունը  պատկերացնելու,  ինչպես  նաև  հեղափոխական երիտասարդի ներքին պայքարը հասկանալու առումով: ", "Վեպի  սյուժեն  որպես  այդպիսին  բացակայում  է,  չկա  սյուժեի  տրամաբանական միագիծ  ընթացք,  այն  ամբողջությամբ  հիմնված  է  գիտակցության  հոսքի  վրա`  առաջին պլան  մղելով  հերոսների  հոգեբանության  ու  ներաշխարհի  նկարագրությունները: ", "Սակայն  պետք  է  նշել,  որ  սյուժեի  բացակայությունը  կամ  հատվածայնությունը վերականգնվում,  փոխհատուցվում  է  դրվագների,  մոտիվների,  պատկերների  ու զգացողությունների պարբերաբար կրկնություններով: "]}