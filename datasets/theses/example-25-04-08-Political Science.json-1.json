{"paragraph_source_docs": [1, 1, 1, 1, 1, 2, 1, 1, 1, 1, 1, 1, 1, 1, 1, 0, 2, 1, 1, 1, 1, 0, 1, 1, 0], "paragraphs": ["Հասարակական  կյանքի  բարոյական  կարգավորիչների,  պետության  մասին գաղափարների  (մոդելների)  և  դերի,  բարոյական  դաստիարակման  և  հասարակական կյանքի  կառավարման  եղանակների  ուսումնասիրումը  կազմել  է  անտիկ  այնպիսի փիլիսոփաների  աշխատությունների  նշանակալից  մասը,  ինչպիսիք  են  Պլատոնը  և Արիստոտելը:  Ըստ  Պլատոնի`  պետությունը  մեծ  չափերի  մարդ  է,  իսկ  մարդն ընդհակառակը`  պետություն  փոքր  չափերի:13  Մարդու  և  պետության  միասնության հիմքը կազմում է հոգու կառուցվածքը՝ մարդուն ի սկզբանե հատուկ կարողությունների բնույթը:  Ըստ  որում` եթե  դիտարկենք  պետության  և  մարդու  իրական փոխհարաբերությունները,  ապա  այստեղ  Պլատոնը  նախապատվությունը  տալիս  է պետությանը,  որը  նրա  իդեալական  պատկերացմամբ  հանդիսանում  է  մարդու York, 2002, p. 140. Vol. 46, No. 177, Cambridge University Press, 1971, p. 238. նկատմամբ  ոչ  թե  սոսկ  արտաքին  պայման,  այլ  երկրային  գոյության  բարոյական կազմակերպված  միակ  ձևը:  Անտիկ  շրջանի  ակնառու  փիլիսոփաներից  մեկը՝ Արիստոտելը,  ստեղծեց  գիտությունների  առաջին  համակարգը:  Այդ  համակարգն ընդգրկում էր  մինչ  այդ  կուտակված  մարդկային  ճանաչողական  փորձը: ", "Ստեղծագործությունը, որը նվիրված էր միջանձնային հարաբերություններին և մարդու մեջ  արժանիքների  դաստիարակմանը,  Արիստոտելը  կոչեց  «Էթիկա»:  Արիստոտելի սոցիալ-քաղաքական հայացքները մեծապես արտացոլված են նրա «Քաղաքականություն», «Նիկոմանյան էթիկա», «Ճարտասանություն» աշխատություններում: Արիստոտելը նշել է, որ էթիկան գտնվում է քաղաքականության և  հոգեբանության  միջակայքում,  քանի  որ  հոգեբանության  խնդիրն  է  ուսումնասիրել մարդու ներաշխարհը, իսկ քաղաքականության խնդիրն է՝ դաստիարակել պետությանը արժանի քաղաքացի:14 Էթիկա  բառն  առաջացել  է  հունարեն  ethika,  ethos  բառից,  որը  թարգմանաբար նշանակում  է  սովորույթ.  էթիկան  փիլիսոփայական  գիտության  ճյուղ  է,  որի հետազոտման  օբյեկտ  է  հանդիսանում  բարոյականությունը:  Էթիկան  հին  տեսական գիտակարգերից  մեկն  է,  որը  ձևավորվել  է՝  որպես  փիլիսոփայության  մաս ստրկատիրական հասարակության կայացման փուլում: Կա նաև տեսակետ, որ էթիկան հանդես  է  եկել  հոգևոր-տեսական  և  նյութական-պրակտիկ  գործունեությունների տարանջատման  արդյունքում`  դասակարգային  հասարակության  ձևավորման  հետ մեկտեղ: Սակայն էթիկան տեսականորեն կոչված էր լուծելու հենց նույն այն պրակտիկ բարոյական  խնդիրները,  որոնք  առաջանում    էին  մարդու  առջև  կյանքի  ընթացքում  ( ինչպե՞ս պետք է վարվել, ի՞նչ որոշում կայացնել, ո՞րն է բարին, և ո՞րն է չարը): Էթիկան, լայն  իմաստով,  ենթադրում  է  դատողություններ  ճիշտ  և  սխալ  վարքագծի  մասին բարոյական  ընտրության  միջոցով  և  որպես  նպատակ  սահմանում  է  ավելի  լավ, արժանապատիվ կյանքը հասարակությունում:15 Հանրային ծառայողները պետական կամքը իրականացնելուց զատ տիրապետում են  նաև  նշանակալից  հայեցողական  իշխանության,  որը  դուրս  է  բացառապես գործիքային  ռացիոնալության  դաշտից:  Հանրային  ծառայողները  ներգրավվում  են քաղաքականության  մշակման  գործընթացում  գրեթե  բոլոր  փուլերում՝  սկսած նախաձեռնումից, ձևակերպումից, ընդունումից մինչև քաղաքականության իրականացումն ու գնահատումը:16 Անցյալի  մի  շարք  մտածողներ՝  այդ  թվում  Հին  Հունաստանի  փիլիսոփաները էթիկան  համարում  էին  լավ  կյանքի  ձգտում,  որը  ենթադրում  էր  ապրել  կյանքով,  որն արժանի  է  ապրելու  կամ  գոնե  բավարարող  է  անձի  և  հասարակության պահանջմունքների  տեսանկյունից:  Եվ  սա  էր  պատճառը,  որ  էթիկան  սահմանվում  էր՝ որպես  ճիշտ  վարքի  և լավ  կյանքի  տեսական  ուսումնասիրություն,  իսկ բարոյականությունը՝ ճիշտ վարքի և լավ կյանքի գործնական իրականացում: ", "Վարչական  էթիկայի  առաջին  տեսաբաններից  մեկն  էր  ամերիկացի  հեղինակ, հանրային կառավարման գիտության հայրերից՝ Փոլ Էփփելբին, ով հակադրվեց Նիկոլլո Մաքիավելլու  հայացքներին,  և  նշեց,  որ  գոյություն  ունի  օբյեկտիվ  դեմոկրատական բարոյականություն,  որին բոլոր  հանրային  ծառայողները  պետք է  հետևեն (համապատասխան  աշխատությունը կոչվում է «Բարոյականությունը և վարչարարությունը դեմոկրատական կառավարման պայմաններում»): 17 Ազատ  պետության  մեջ,  որտեղ  հասարակության  տարբեր  խմբերը  մտածում  են միայն իրենց սեփական բարօրության մասին և չեն ցանկանում հաշվի առնել հանրային շահը, այդ պետությունը դատապարտված է ժամանակի ընթացքում ինքնակործանման, եթե  պետության  այրերը  և  բյուրոկրատիան չջանան  ցանկացած  հանրային քաղաքականություն բխեցնել և ծառայեցնել հանրային շահին:18 Ցանկացած  տեսական  գիտելիք  վերջնական  արդյունքում  ունենում  է  պրակտիկ նշանակություն. ոչ միայն մարդուն զինում է աշխարհի վերաձևավորման մեթոդներով և միջոցներով,  այլ  նաև  բովանդակում  է  աշխարհայացքային  կողմ,  այս  կամ  այն  կերպ հիմնավորում է  պրակտիկ գործունեության  իմաստը,  նպատակը:  Էթիկայի յուրահատկությունը կայանում է նրանում, որ պրակտիկ գործունեության նպատակներն այս  դեպքում  ձևակերպվում  են  չարի  և  բարու,  իդեալների,  բարոյական  սկզբունքների, Asian Journal of Public Administration, Vol. 14, No. 1 (June 1992), pp. 79-97. վարքագծի  նորմերի,  մարդու  նշանակության  և  նրա  կյանքի  իմաստի  գաղափարների տեսքով:  Հանրային  ծառայությունը,  իբրև  մասնագիտական  գործունեության  տեսակ, հնարավոր  է  միայն  այնպիսի  պետական  կառավարման  համակարգում,  որն օգտագործում է ոչ  միայն  իրավական, այլ նաև՝ բարոյական  կարգավորիչներ: Այսպիսի հիմնավորմամբ  կարող  ենք  փաստել,  որ  հանրային  ծառայությունը  հանդես  է  գալիս  ոչ միայն՝ որպես հանրային-իրավական, այլ նաև հանրային-բարոյական ինստիտուտ: 19 Կարևոր  ենք  համարում  անդրադառնալ  նաև  էթիկայի  պատմական  զարգացման առանձնահատկություններին:  Էթիկան,  ըստ  Արիստոտելի,  ցույց  է  տալիս  մարդու երջանկության  ճանապարհը,  ամենամեծ  առաքինությունը  Արիստոտելը  համարում  էր չափի  զգացումը:  Իր  սոցիալական  ուսմունքում  Արիստոտելը  նշում  էր,  որ  մարդը, լինելով «քաղաքական կենդանի», օժտված է համատեղ ապրելու բնազդային ձգտումով, այդ  պատճառով  էլ  հասարակության  զարգացումն  ընթանում  է  ընտանիքից  դեպի համայնք, իսկ հետո` դեպի պետություն (պոլիս): Եվ այսպիսով, պետությունը գոյություն ունի  հանուն  քաղաքացիների  «լավ  կյանքի»  ապահովման:  Անտիկ  դարաշրջանի էթիկայի զարգացման հիմնական ուղղությունը պայմանավորված է մարդու նկատմամբ համընդհանուրի  բացառիկ  իշխանության  հռչակումից  պետության  և  անհատի միասնության  գաղափարին  կատարված  անցումով,  որը  ենթադրում  էր  մարդու ինքնարժեքի  ճանաչում,  անհատի  ինքնակատարելագործման  էթիկական  հիմնավորում և  նրա  ներքին  աշխարհի  զարգացում:  Հանրային  ծառայողների  վարքի  բարոյական կարգավորման  հիմնախնդիրների  ուսումնասիրման  առաջին  օրինակներից  մեկը  Հին Չինաստանում առաջացած տարակարծություններն էին լեգիզմի և կոնֆուցիոսականության  փիլիսոփայական  դպրոցների  միջև:20  Երկու  ուսմունքներն  էլ այս  կամ  այն  չափով  մեծ  ազդեցություն  են  ունեցել  Չինաստանում  պետական կառավարման  տեսության  և  պրակտիկայի  վրա  և  շարունակում  են  պահպանել  իրենց նշանակալից  ազդեցությունը  հանրային  ծառայության  ժամանակակից  մոդելի կառուցման  վրա`  պարբերաբար  ստանալով  պետական  գաղափարախոսության կարգավիճակ:  Ի  տարբերություն  լեգիզմի`  Կոնֆուցիոսի  ուսմունքը  ենթադրում  էր մարդկային  բնույթի  «ներքին»  բովանդակության  վերլուծություն,  որի  մեջ  մտնում  էին Dominion University, Strome College of Business, Frontiers of Economics in China, 2011, Vol. 6, p. 621-623. «հումանիզմը»  և «արտաքին»  սոցիալականացնող գործոնները:  Կոնֆուցիոսի ուսմունքում  «բարեպաշտության»  իդեալը  համարվում  էր  «բարեպաշտ  այրը»,  ով ճանաչել և ընդունել է «երկնային նախասահմանումը», իսկ «հումանիստ» համարվում էր նա,  ով  իր  մեջ  կենտրոնացրել  էր  բարձր  բարոյական  հատկանիշներ  և  բարձր սոցիալական  կարգավիճակ  զբաղեցնելու  իրավունք:  Կոնֆուցիոսի  ուսմունքը կենտրոնանում  էր  մարդու  բնածին  առաքինության,  ձեռքբերովի  հատկանիշների, աշխարհում,  հասարակության  մեջ  և  պետությունում  նրա  ունեցած  դերի,  անհատի գիտակցված ուսանելու և գործելու կարողությունների վրա: ", "Վերածննդի  և  Նոր  ժամանակների  դարաշրջանի  հեղինակների  համար բնութագրական է պետության առաջացման պատճառների, քաղաքացու իրավունքների և  ազատությունների,  պետության  և  հասարակության  փոխհարաբերությունների, պետական  կառավարման շրջանակներում  սոցիալական  կարգի  փոփոխման հնարավորությունների  հարցերի  քննարկումը:21  Ակնհայտ  են  նաև  էթիկայի`  որպես փիլիսոփայական  գիտակարգի  կապերը  կրոնագիտության,  աստվածաբանության, արժեքաբանության,  փիլիսոփայական  մշակույթի  և  տրամաբանության  հետ: ", "Ժամանակի ընթացքում էթիկայի ուսումնասիրության դաշտում առանձնացվեցին երկու խումբ խնդիրներ. առաջինը  այն խնդիրներն էին, որոնց միջոցով փորձում  էին պարզել, թե  ինչպես  պետք  է  մարդը  իրեն  դրսևորի  տարբեր  իրավիճակներում  (նորմատիվային էթիկա),  և  երկրորդ  խումբը  այն  խնդիրներն  էին,  որոնք  վերաբերում  էին բարոյականության  ծագմանը  և էությանը:  Ցանկացած բարոյական  սկզբունք ձևավորվում  է  պատմականորեն,  հասարակական  զարգացման  որոշակի  փուլում:  Եվ որպեսզի  այդ սկզբունքը  պահպանի իր նշանակությունը նաև  այլ ժամանակաշրջաններում,  նրա  բովանդակությունը  պետք  է  դառնա  ավելի  կոնկրետ  և մարդասիրական: Բարոյական և մնացած այլ սկզբունքները չեն հանդիսանում բնական կամ գերբնական հատկանիշներ, և բնությունը, մարդու կենսագործունեությունից դուրս վերցրած,  օժտված  չէ  ո´չ  բարով  և  ո´չ  էլ  չարով:  Եվ  այս  պարագայում  բարոյական սկզբունքները դառնում են որոշակի սոցիալական կառույցներ: ", "Քաղաքացիական հասարակության և  պետության միջև հավասարակշռված հարաբերությունը անհրաժեշտ է օրգանական պետություն ստեղծելու համար։ ", "Օրինակ,  բուրժուական  ժամանակաշրջանի  առաջադեմ  մտածողները  փորձում  էին բարոյական  պատկերացումներին  տալ  գիտական  հիմնավորում:  Իսկ  մտածողների  մի խումբ  էլ  կարծում  էր,  որ  նման  հնարավորությունը  բացառված  է,  քանի  որ բարոյականությունը  իռացիոնալ  է  և  չի  կարող  հիմնվել  մարդու  բանականության` առավել  ևս  գիտության  տվյալների  վրա:  Նեոպոզիտիվիստները  փորձում  էին  ստեղծել «խիստ  գիտական  էթիկա»,  իսկ  էքզիստենցիալիստները  և  բողոքականները  ջանում  էին էթիկան  դարձնել  ավելի  շատ  «պրակտիկ  փիլիսոփայություն»,  որը  մարդկանց  կօգնի լուծելու  առօրեական  բարոյական  խնդիրներ:  22  Սակայն  այս  հակասությունը  ավելի խորն  է,  քան  կարող  է  թվալ  առաջին  հայացքից.  այս  հակասության  մեջ,  ըստ  էության, թաքնված  է  այն  մշտական  հակասությունը,  որն  առկա  է  եղել  հասարակական զարգացման  օբյեկտիվ  օրինաչափությունների  և  մարդկանց  սուբյեկտիվ  ձգտումների միջև պատմական զարգացման բոլոր փուլերում: ", "Ցանկացած  հասարակություն  ունի    համագործակցային  բնույթ,  ուղղորդում  է ձեռնարկատիրությունը,  և  պետական  իշխանությունը  հանդես  է  գալիս՝  որպես  այդ համագործակցության, ձեռնարկատիրության  արդյունքների  արդար բաշխման երաշխավոր:23 Հասարակությունում  համագործակցության  արդյունքների  արդար բաշխման  համար  պետական  ինստիտուտները  պետք  է  գործեն  որոշակի  էթիկական նորմերի  և  սկզբունքների  համաձայն:  Ո՞րն  է  էթիկական  վարքագիծը  պետական կառավարման  համակարգում:  Իբրև  հասարակական-քաղաքական  և  միջանձնային հարաբերությունների ոլորտ՝ Էթիկան տրոհվում է երկու մասի` տեսական բաղադրիչը, որն  ուսումնասիրում  է  բարոյականության  ծագումը,  էությունը,  գործառույթները,  և նորմատիվային  էթիկան,  որը  սահմանում  է  մարդկային  կենսագործունեության սկզբունքները, արժեքները և նպատակները: Առկա են էթիկական վարքագծի բազմաթիվ սահմանումներ,  օրինակ,  էթիկական  վարքագիծը  որոշում  են  գործողության  բնույթը, դրդապատճառները, նպատակը, հանգամանքները, հասարակության բարեկեցության և York, 2002, p. 135. արդարության  ապահովման  մղումները:  Այսպիսի  ձևակերպումները  ներառում  են  և՛ սոցիալական  գիտություններից  փոխառված  վարքագծային,  էմպիրիկ  մոդելներ,  որոնք բացատրում  են,  թե  ինչու  են  կայացվում  որոշումները,  և՛  նորմատիվային- նկարագրողական մոդելներ, որոնք որոշակիացնում են, թե ինչպիսի որոշումներ պետք է  կայացվեն  և  ինչ  ընթացակարգերի  միջոցով:24  Եվ  երբ  որոշակիացվում  են  տվյալ որոշման ոլորտը և աղբյուրները, պարզ է դառնում, թե ինչպիսի բարոյական արժեքներ և վարքագծային  նորմեր  պետք է  ընկած լինեն  տվյալ  որոշման  հիմքում:25 Մասնագիտական  գրականության  մեջ  բարոյական  արժեքները  խմբավորվում  են  6 հիմնական  տեսակների  մեջ.  1.  համամարդկային  արժեքներ,  որոնք  ի  հայտ  են  եկել  և զարգացել  են  բնական  իրավունքի  տեսության  ձևավորումից  ի  վեր,  2.  մշակութային առանձնահատկություններով  և  տվյալ  հասարակության  սոցիալական  կառուցվածքով պայմանավորված  բարոյական  արժեքներ,  3.  ռացիոնալ  վերլուծությամբ  հիմնավորված բարոյական  արժեքներ,  որոնք  շեշտադրում  են  մտածողության  համընդհանուր տրամաբանական  օրենքները,  գործողությունների  պատճառաբանված  հիմքերը,  4.  ոչ ռացիոնալ,  պահանջմունքներով  պայմանավորված  բարոյական  արժեքներ,  որոնք ներկայումս  ընկած  են  վարքաբանական  սոցիալական  հոգեբանության  և  մարդկային ռեսուրսների  կառավարման  արդի  հայեցակարգերի  հիմքում,  5.  թեոլոգիական մեկնաբանությունները,  որոնք  բարոյական  արժեքները  և  վարքագծային  նորմերը համարում  են  Աստծո  կողմից  տրված  իրավունքների  և  պարտականությունների բնական,  համընդհանուր  համակարգ, բարոյական  արժեքներ`  կապված մասնագիտական,  բյուրոկրատական  դերերի,  ծառայողական  պարտքի  պատշաճ կատարման  հանրային  սպասումների  հետ,  որոնք  իրենց  արտացոլումն  են  գտնում հանրային  ծառայության  էթիկական  համակարգում,  հասարակական  կարծիքում, հասարակության  բարոյական  իդեալներում:26    Վերը  նշված  դասակարգումից  պարզ  է դառնում,  որ  յուրաքանչյուր  երկրում  հանրային  ծառայության  ոլորտը  կարգավորող բարոյա-էթիկական  նորմերի  բովանդակությունը մեծապես  պայմանավորված է ինչպես համամարդկային,  այնպես  էլ  միայն  տվյալ  ժողովրդին  բնորոշ  բարոյական  աժեքների, published by Edward Elgar Publishing Limited, 2008, p. 44. սկզբունքների, սոցիալական կառուցվածքի առանձնահատկությունների համակցությամբ:  Յուրաքանչյուր  պետություն  ժամանակի  ընթացքում  ձևավորել  և զարգացրել  է  քաղաքական  դերակատարների,  հասարակության,  քաղաքացիական հասարակության ինստիտուտների և պետական կառույցների փոխգործողությունների և փոխազդեցության յուրատեսակ  համակարգ  և  մշակույթ:  Հանրային  ծառայողը հասարակությունում  հատուկ  դիրք  է  զբաղեցնում.  նա  մշտապես  գտնվում  է հասարակության  ուշադրության  կենտրոնում,  և  հանրային  ծառայությունը  հանդես  է գալիս ոչ միայն իբրև մասնագիտություն, այլ նաև՝ որպես կենսաձև: ", "Փոլ  Էփփելբին  գտնում  էր,  որ  ազատ  պետությունը,  որպեսզի  շարունակի  մնալ ազատ  պետություն,  կենսականորեն  անհրաժեշտ  է,  որ  վերջինիս  հանրային ծառայողները  գիտակցեն  և  համաձայնության  գան  ընդհանուր  հանրային  շահի բովանդակության  առումով  և  իրենց  գործողությունները  իրականացնեն  դրան համապատասխան:  Նա  իրավամբ  գտնում էր,  որ  երբ  քաղաքացիները  և հասարակության  տարբեր  սոցիալական  խմբերը  սկսում  են  իրենց շահերը առանձնացնել  պետական և հանրային շահից,  տվյալ հասարակությունը անպայմանորեն  դառնում  է  բարոյապես  կոռումպացված:  Եթե  հանրային  ծառայողները կոչված  են  պահպանելու  դեմոկրատական  բարոյականությունը,  ապա  պետք  է  նաև հաշվի առնել մերօրյա պետականության զարգացման հետևյալ ուղենիշները.27 տնտեսական և սոցիալական առաջընթաց, գործիքների համապատասխան կիրառություն շուկայի ձախողման դեպքերում: ", "Հիմնվելով  պետական  կառավարման  համակարգի  գործառնության  ընդհանուր նպատակների դիտարկման վրա` կարող ենք եզրակացնել, որ  այդ առաջնահերթությունների հաջող և  արդյունավետ իրականացման համար կառավարությունը  կարիք  ունի  առաջին  հերթին  հանրային  վստահության  և աջակցության,  որի  ապահովման  գլխավոր  երաշխիքը  հանրային  ծառայության ինստիտուտի  ամուր  էթիկական  հիմքերն  են:  Պետական  կառավարման  նշված առաջնահերթությունները  նույնիսկ  դառնում  են  ավելի  կարևոր՝  հաշվի  առնելով տնտեսության գլոբալիզացման  առկա  տեմպերը, վերազգային  տնտեսական կորպորացիաների հսկայական քաղաքական ազդեցությունը պետությունների ներքին և արտաքին քաղաքականության վրա, հանցավորության մի շարք ձևերի դեմ միջազգային պայքարի  ուժեղացումը,  ահաբեկչության  և  միջավայրային  աղտոտվածության հիմնախնդիրները:  Այս  միտումներն  էլ  իրենց  հերթին  ավելի  կարևոր  են  դարձնում հանրային  ծառայողների  կողմից  դեմոկրատական  բարոյականության  պահպանման խնդիրը:28 Այնպիսի դեմոկրատական արժեքները, ինչպիսիք են հաշվետվողականությունը  և  օրենքի  գերակայությունը,  կարող  են  և  պետք  է առաջնորդեն  հանրային  ծառայողների  գործունեությունը:  Կարող  ենք  նշել,  որ  էթիկայի երեք  տեսական  մոտեցումներից  (դեոնթոլոգիական,  թելեոլոգիական  և  արժանիքների) դեմոկրատական  բարոյականությունը  ավելի  շատ  ներառում  է  արժանիքային մոտեցման  տարրեր:  Սա  ակներև  է  Փոլ  Էփփելբիի  հետևյալ  խոսքերից.  «Բարոյական գործունեությունը սկսվում է պետական պաշտոնյաների անձնական ինքնագիտակցությունից  և  ինքնատիրապետումից,  որը  ներառում  է  անձի  բարոյական բնութագիրը»:29  Բայց  բարոյական  բնութագիրը  բավարար չէ  դեմոկրատական բարոյականության դրսևորման և պահպանման համար: Վարչական գործընթացները ևս պետք է աջակցեն և նպաստավոր պայմաններ ստեղծեն անձնական և մասնագիտական բարոյա-էթիկական  դատողությունների  համար,  որտեղ  կարտահայտվեն  առաջին հերթին հասարակության առջև պատասխանատվության տարրերը և հանրային շահին ծառայելու  առաջնահերթությունները:  Անհատ  հանրային  ծառայողների  ազնվությունը պարտադիր,  բայց  ոչ  բավարար  պայման  է.  անհրաժեշտ  են  նաև  հետևողական  ջանքեր դեմոկրատական  իրականության  շարունակական  պահպանման  համար:  Մի  կողմից քաղաքացիները  և  մյուս  կողմից՝  պետության  ղեկավարները  պետք  է  ջանան Corruption Conference, May 2003, Seoul, Republic of Korea, pp. 7-11. p. 9. հաստատելու  կառավարման  ավելի  բարձր  չափանիշներ:  Այսպիսի  ձգտումը  կարող  է դրսևորվել միայն դեմոկրատական արժեքների համատեքստում,  որոնք  թույլ  են տալիս անհամաձայնություն  առանձին  հանրային  քաղաքականությունների  կամ  դրանց որոշակի  դրույթների  շուրջ:  Իհարկե´,  հանրային  ծառայողների  կողմից  հանրային ծառայության  և  պետական  քաղաքականության  նկատմամբ  լոյալության  սկզբունքի պահպանումը  չափազանց  կարևոր  է,  սակայն  դեմոկրատական  բարոյականությունը պահանջում  է  տարբերվող  ձայների  և  կարծիքների  հաշվի  առնման  հնարավորություն: ", "Մարդկային  վարքի  վերլուծաբան,  ամերիկյան  հեղինակ  Ջոն  Բեյլին,  կիրառելով  Փոլ Էփփելբիի դեմոկրատական բարոյականության հասկացութային շրջանակը, առաջարկել է  հանրային  ծառայողների  մասնագիտական էթիկայի  որոշակի մեկնաբանություններ՝ շեշտադրելով  անձնական բարոյական որակների և վերաբերմունքի  կարևորությունը:  Նրան  են  պատկանում  հետևյալ  խոսքերը. «Արժանիքները  առանց  գիտակցման  կարող  են  լինել  նույնքան  կործանարար,  որքան գիտակցումը  առանց  արժանիքների»:30  Այստեղից  էլ  հետևություն,  որ  էթիկական հանրային ծառայություն ունենալու համար անhրաժեշտ են ոչ միայն մասնագիտական առումով  պատրաստված  և  բարձր  որակավորում  ունեցող  կադրեր,  այլ  նաև  կադրեր, ովքեր  ունեն  իրենց  կատարած  գործի  սոցիալական  և  հումանիտար  իմաստի  և կարևորության գիտակցում: ", "Ցանկացած  պետական  կառավարման  համակարգի  երկու  կարևորագույն խնդիրներն  են  համընդհանուր  բարեկեցության  և  արդարության  ապահովումը:      Իսկ ի՞նչ  է  արդարությունը:  Դեռևս  Իմանուիլ  Կանտն  էր  ասում,  որ  բարոյական  կարելի  է համարել  միայն  այն  արարքը,  որի  հիմքում  ընկած  է  ազատ  բարոյական դրդապատճառը,  իսկ  ազատ  բարոյական  դրդապատճառի  միակ  բացարձակ  հիմք Կանտը համարում էր  պարտքի զգացումը:31 Ելնելով  այս  տեսական ենթադրություններից`  կարելի է  նշել,  որ  հանրային ծառայողներն  իրենց գործառույթների  արդյունավետ  իրականացման  համար  անհրաժեշտաբար  պետք  է օժտված  լինեն  անձնական  պատասխանատվության  և  մասնագիտական  պարտքի p. 6. Volume ΙΙ, Issue 7, 2001, pp. 1-3. կատարման  բարձր  զգացումով:  Հանրային  ծառայության  էթիկական  համակարգի կայացման  գործում  մեծ  դեր  են  խաղացել  այս  կամ  այն  երկրի  հանրային  ծառայության ձևավորման  պատմական  իրողությունները,  որոնք  հանրային ծառայողներին ներկայացվող  բարոյական  պահանջները  դարձրել  են  ավելի  կոնկրետ  և  որոշակի:32 Բեյլին  առանձնացրել  է  երեք  էական  գիտակցական  մոտեցումներ  հանրային ծառայողների մասնագիտական էթիկայի նորմերի սահմանման համար.33 մարդկային էակների բարոյական կողմնորոշումների և հանրային քաղաքականությունների բարոյական իմաստի սահմանման բարդությունները, ծառայության բարոյական առաջնահերթությունները, Առաջին երկու մոտեցումների հետ կապված`  ռուս հեղինակ  Վ.  Իվանովը նշել  է, որ գործողության և դրա հետ կապված խնդիրների նկարագրությունը կազմում են էթիկայի բովանդակությունը`  որպես  բարոյականության  մասին  գիտության:  Էթիկայի  կողմից ուսումնասիրվող  խնդիրները  վերաբերում  են  բարոյականության  բովանդակությանը, իմաստին, անձի կողմից կատարվող ընտրությանը և այդ ընտրության ազատ հիմքերին: ", "Որևէ արարքին միանշանակ բարոյական գնահատական տալը այնքան էլ հեշտ չէ, և այն կարող  է  շարունակաբար  ընդլայնել  ուսումնասիրվող  հարցերի  շրջանակը  մինչև մարդու  վարքի,  այդ  արարքի  կատարման  հանգամանքների,  հասարակության բարոյական կյանքի, մարդկային մշակույթի բարոյական հիմքերի ուսումնասիրումը: Եվ բարոյականությունը սկսում է դիտվել` որպես պատմամշակութային երևույթ:34 Արդի  պայմաններում,  երբ  առկա  են  էթիկական  արժեքների  և  վարքագծային նորմերի  բազմաթիվ  աղբյուրներ,  բարդ,  մարտահրավերներով լի  միջավայր, առանձնակի  կարևորություն  է  ստանում  այն  հարցը,  թե  հանրային  ծառայողները ինչպես  պետք  է  էթիկական  սկզբունքները  տեսակավորեն,  արժևորեն  և  կատարեն էթիկական  ընտրություն:35    1998  թ.-ին  հոգեբան  Ջերոմ  Կագանը,  որպես  մարդկանց p. 12. published by Edward Elgar Publishing Limited, 2008, p. 47. գործողությունների  ամենահզոր  դրդապատճառ,  սահմանում  է  արժանի լինելու զգացողության  ձեռքբերումը  և  պահպանումը,  այլ  կերպ  ասած` լավը լինելու ցանկությունը:36  Նա  նշում  էր,  որ  մարդկային  էակները  ի  ծնե  ունեն  լավը  և  վատը, արդարությունն  ու  անարդարությունը  տարբերելու  ունակություն:  Իսկ  որոշումների կայացման  ոչ  ռացիոնալ  չափման  համաձայն`  մարդիկ,  հանդիպելով  անորոշության, կայացնում  են  որոշումներ,  որոնք  հնարավոր  չէ  բացատրել  որոշումների  ընդունման  և ընդհանրապես  մարդկային  վարքի  մեկնաբանման  ռացիոնալ  մոդելի  օգնությամբ: ", "Անորոշության  իրավիճակներում,  ինչպես  բոլոր  մարդկային  էակները,  այնպես  էլ հանրային  ծառայողները կայացնում  են որոշումներ, որոնք պարզապես  շահույթների և ծախքերի,  հավանականությունների  և  ռիսկերի  պարզ  հաշվարկներ  չեն. նրանք կայացնում  են  որոշումներ  շատ  հաճախ  բարոյական  արժեքների,  տարբեր  բարոյական պահանջների  միջև,  որը  ռացիոնալ  մոդելի  միջոցով  չի  կարելի  ո՛չ  բացատրել  և  ո՛չ  էլ կանխատեսել:  Որոշակի  իրավիճակներում  հանրային  ծառայողների  կողմից  կարող  են ավելի շատ  կարևորվել  տվյալ  որոշման,  գործողության  կորուստները,  քան ձեռքբերումները, և ընդհակառակը. սա բարոյական չափման և մեկնաբանության խնդիր է,  այլ  ոչ  թե  իրավունքի  կամ  տնտեսագիտության:  Հանրային  ծառայողների  կողմից կատարվող  բարոյական  ընտրությունը  և  կայացվող  էթիկական  որոշումը  բազմակի չափումներ  ունեցող  երևույթներ  են  և  կարող  են  պայմանավորված լինել  և՛ համամարդկային  արժեքներով,  և՛  տվյալ  երկրում  կայացած  վարչական  մշակույթի առանձնահատկություններով, հանրային ծառայության համակարգի մասնագիտական- ավանդական  արժեքներով,  և՛  հանրային  ծառայողի  անձնական  ընկալումներով, արժեհամակարգով, իրավիճակի սուբյեկտիվ մեկնաբանություններով: ", "Վերջին տարիներին հանրային ծառայության էթիկական համակարգի կայացման գործում  մեծ  տեղ  է  հատկացվում  «հանրային  ծառայության  ամբողջականություն» /integrity  of  public  service/  հասկացությանը,  որն  ունի  տարբեր  չափումներ`  որպես հանրային ծառայության ոլորտը կարգավորող սկզբունքների, նորմերի ներդաշնակություն, համընդհանրություն, որպես որոշակի բարոյական արժեք, օրինակ` անկաշառություն,  որպես  գործող  օրենքներին  և  էթիկական  վարքականոններին York, 2013, pp. 34-35. համապատասխան  հանրային  ծառայողի  գործունեություն,  գործունեության  որակ` բարոյական արժեքներին և սկզբունքներին համապատասխան:37 Հանրային  ծառայողի  վարքագծի  էթիկական  պահանջները  գնալով  դառնում  են ավելի  բարդ  և  համակարգային,  էթիկական  խնդիրների  կարգավորման  ավանդական մեխանիզմներն  այլևս  բավարար  չեն,  և  լայն  տարածում  է  ստանում  կառավարման տարբեր  մակարդակներում  էթիկական  հանձնաժողովների  ստեղծումը  և  էթիկական վարքականոնների  մշակումը:  Այս  միջոցառումները  պետք  է  նպաստեն  հանրային ծառայության  ոլորտում  բարոյականության  պատշաճ  մթնոլորտի  ստեղծմանը  և պահպանմանը,  ծառայեն`  իբրև  կողմնորոշիչ  հանրային  ծառայողի  համար  դժվար իրավիճակներում լուծում  գտնելու,  հանդես  գան`  որպես  հանրային  ծառայողի մասնագիտական պիտանելիությունը որոշելու և հանրային ծառայողի բարոյականության հասարակական վերահսկման նպաստավոր գործիքներ:38 Հանրային  ծառայողների  վարքի  բարոյական  կարգավորումը  հանդես  է  գալիս` որպես  ծառայողական  էթիկա,  քանի  որ  անհիշելի  ժամանակներից  պետական իշխանություն  իրականացնողները  հանդես  են  եկել՝  որպես  ժողովրդի  կամքի արտահայտող  և  իրականացնող:  Մեր  աշխատանքում  նպատակահարմար  ենք  գտել «հանրային  ծառայության  էթիկա»  հասկացության  կիրառումը,  որն  ընգրկում  է հանրային  ծառայության  ինստիտուտի  գործունեության  հարցերը  և  թույլ  է  տալիս հանրային  ծառայողների  վարքի  բարոյական  կարգավորման  խնդիրների  լուծմանը ցուցաբերել համալիր մոտեցում` հաշվի առնելով կառավարման համակարգի, կոնկրետ սոցիալ-մշակութային իրավիճակի, հանրային ծառայության մասնագիտական ոլորտների  գործունեության  ներքին  և  արտաքին  գործոնների,  հանրային  ծառայողի կողմից  ծառայողական  պարտականությունների  կատարման  կոնկրետ  խնդիրների առանձնահատկությունները: Ամփոփելով, կարող ենք նշել, որ  հանրային ծառայության էթիկան  կարելի  է  սահմանել`  որպես  կիրառական  էթիկայի  տեսակ,  որպես  էթիկական գիտելիքի  ամբողջություն,  որն  ապահովում  է  ծառայողական  գործունեության  լիարժեք Краснодар: Фрегат, 2003, стр. 52. ուսումնասիրումը  բարոյական-նորմատիվային  կարգավորման  նպատակով:  Հենց այսպիսի  մոտեցումն  է  թույլ  տալիս  ապահովել  «ծառայություն»  և  «ծառայողական պարտք» հասկացությունների  փոխկապվածության  պատմափիլիսոփայական ավանդույթի շարունակականությունը,  ինչպես  նաև  առավել  ամբողջական է ներկայացնում  հանրային  ծառայության  բոլոր  տեսակների  միասնությունը  և բազմազանությունը, որը պատմական տարբեր ժամանակահատվածներում ընկալվել է՝ որպես  «ծառայություն»  կամ  «պայմանագրային»  պարտականությունների  ազնիվ  և բարեխիղճ  կատարում:  Հանրային  ծառայության  էթիկան  սահմանելով  որպես կիրառական՝ հաշվի է առնվում հետևյալը. հանրային ծառայության էթիկան կառուցվում է  տեսական  էթիկական  մոդելների  հիման  վրա,  սակայն  միաժամանակ  թույլ  է  տալիս լուծել  կառավարման  համակարգի  խնդիրները  արդյունավետորեն  և  հանրային աջակցության  կոնսոլիդացմամբ,  օգտագործել  մարդկության  կողմից  կուտակված էթիկական  գիտելիքի  հնարավորությունները  հանրային  ծառայության  ժամանակակից զարգացման  կողմնորոշիչները  հստակեցնելու  համար:  Ընդ  որում`  պետք  է  նկատի ունենալ,  որ  հանրային  ծառայության  համակարգում  շատ  գործողություններ  իրենց բնույթով չեն  կարող  կարգավորվել  բացառապես  իրավական  նորմերով,  այլ կարգավորվում  են ոչ  ֆորմալ (սակայն  դրանցից  ոչ  պակաս  գործուն) բարոյականության նորմերով:  Եվ  պետական կառավարման համակարգում բարեփոխումների  հիմնական  բաղկացուցիչներից  մեկը  հանդիսանում  է  հանրային ծառայության  գլխավոր,  բազային  բարոյական  կողմնորոշիչների  մշակումը  և  դրանց հետագա  ամրագրումը հանրային ծառայության համակարգում: ", "գիտական հրապարակումներում: ", "Իրավագիտակցության  հիմնախնդրի  վերաբերյալ  մասնագիտական  գրականության մեջ գոյություն ունեն տարբեր մոտեցումներ: ", "Ինչ  վերաբերում  է  արժանիքային  էթիկական  մոտեցմանը  (virtue  ethics),  ապա իհարկե´,  այն  նպաստում  է  դեմոկրատական  բարոյականության  և  դեմոկրատական արժեքների  ամրապնդմանը:  Հանրային  կառավարման  էթիկայի  ուսումնասիրության առաջատար  մասնագետներից  մեկի՝  Թերրի  Քուպերի  հիմնական  հարցադրումներից մեկը  վերաբերում  է  վարչական  էթիկայի  նորմատիվային  հիմքերին:  Նորմատիվային հիմքերի  փնտրման  և  լուսաբանման  ժամանակ  Քուպերը  բազմիցս  անդրադարձ  է կատարում  Հեգելի  գաղափարներին,  մասնավորապես,  Հեգելն  առաջարկել է Nations, pp. 77-89. http://www.unpan.org/Portals/0/60yrhistory/documents/Publications/Rethinking%20public%20administration.PD F (10/02/2015) բյուրոկրատական պետության հետևյալ սահմանումը. «Բյուրոկրատական պետությունը այն պետությունն է, որը թույլ է տալիս անհատներին և խմբերին զարգանալ»: 41 Այսպիսի համակարգում վարչարարներն ունեն  առանձնահատուկ  տեղ. բարձրագույն քաղաքացիական  ծառայողները  ունեն  ավելի  խորը  և  համակողմանի  ընկալում պետության  ինստիտուտների,  դրանց  գործառույթների  և  առաջադրվող  պահանջների մասին,  նրանք  տիրապետում  են  պետության  կառավարման  գիտելիքներին  և հմտություններին, հետևաբար  ունակ են հասնելու լավագույնին բոլոր քաղաքացիների համար:  Հանրային  ծառայողները  տիրապետում  են  անհրաժեշտ  գիտելիքների  և փորձառության  տարբերակելու  մրցակցող  սոցիալական  պահանջմունքները  և պաշտպանելու  քաղաքացիների  իրավունքները,  ինչն  էլ  հնարավոր  է  դարձնում համակարգված հանրային կյանքի կազմակերպումը չափազանց  տարբեր պահանջմունքների  առկայության  պայմաններում:  Պետական  կառավարման  էթիկայի արվեստը  կարելի  է  ներկայացնել  հետևյալ  կերպ.  «Իրականացնել  ճիշտ  գործեր  ճիշտ միջոցներով»: Այսպիսի մոտեցումը հիմնվում է թե´ դեոնթոլոգիայի, և թե´ թելեոլոգիայի գաղափարների  վրա:  Մի  կողմից  հանրային  ծառայողները,  վարչարարները, պետական պաշտոնյաները  ունեն  պարտականություններ  այն  կազմակերպությունների  առջև, որտեղ  ծառայում  են,  մյուս  կողմից՝  այդ  պարտականություններն  ունեն  նաև թելեոլոգիական  հիմքեր.  այն  է՝  պահպանել  և  ապահովել  հանրային  շահի իրականացումը: Այստեղից  պարզ է դառնում,  որ նշված պարտականությունները ոչ թե իրար  հակասող  են,  այլ  փոխլրացնող,  և  այս  երկու  մոտեցումները  պետք  է  դիտարկել՝ որպես երկու առանձին տեսական շրջանակներ, որոնց միջոցով հնարավոր է էթիկական հիմնախնդիրների  ուսումնասիրությունը  և  հնարավոր  լուծումների  առաջադրումը: ", "Ավելի  կարևոր  խնդիր  է  որոշել  բյուրոկրատի  վարչական  պարտականությունների սահմանները, քանի որ յուրաքանչյուր պարտականություն բարոյական պահանջ է, որը սահմանափակում  է  մարդու  ազատությունները,  կամքը  և  պետք  է  իրականացվի՝ անկախ  տվյալ  անձի  կարծիքից  և  նախապատվություններից:42  Այստեղ  առանձնակի p. 32. Comparative Successes and Lessons, Prepared for the PREM, The World Bank, Washington, DC, Winter 2005, p. կարևորություն  է  ստանում  հանրային  ծառայողների  էթիկական  արհեստավարժության խնդիրը՝  որպես  հասարակության  և  գործատու  պետական  մարմնի  կողմից առաջադրվող բարոյական  պահանջների հավասարակշռված իրականացման ունակություն, հանրային ծառայողների հայեցողության լայն շրջանակների առկայության  պայմաններում  բարոյական  ինքնավերահսկման  մեխանիզմ:  Հանրային ծառայողների էթիկական արհեստավարժության խնդիրը ավելի ու ավելի արդիական է դառնում,  քանի  որ  մասնագիտական  պարտքի  իրականացման  ժամանակ,  որպես կանոն,  առաջանում  են  իրավիճակներ,  որոնց  լուծումը  անհնար  է  առանց  էթիկական դատողությունների և համապատասխան եզրահանգումների վրա հիմնված բարոյական որոշումների  կայացման:  Սա  պայմանավորված  է  հանրային  ծառայողի  կողմից իրականացվող  սոցիալական  դերերի  բազմազանությամբ,  մասնավոր  և  ծառայողական պարտքի  իրականացման  հաճախակի  հակադրությամբ,  ինչպես  նաև  հանրային ծառայողների  կողմից  գործադրվող լիազորությունների  շրջանակի  շարունական ընդլայնման ներկա միտումներով: ", "Վերոնշյալը թույլ է տալիս փաստել, որ հանրային ծառայողների գործունեության ընթացքում  սոցիալական  դերերի  բազմազանությունը, լիազորությունների  աճող շրջանակները ավելի հաճախակի են դարձնում շահերի բախման իրավիճակները, որոնց լուծման  դեպքում  էլ  առավելագույնս  դրսևորվում  է  հանրային  ծառայողի  էթիկական արհեստավարժությունը: ", "Շահերի բախման իրավիճակների  արդյունավետ կարգավորումը գլխավորապես պայմանավորված է բարոյա-իրավական համապատասխան  նորմերի  առկայությամբ:  Շահերի  բախումը  սահմանվում  է՝  որպես մի  իրավիճակ,  երբ  հանրային  ծառայողի  անձնական  շահագրգռվածությունը  ազդում  է կամ կարող է ազդել ծառայողական պարտականությունների անկողմնակալ և օբյեկտիվ իրականացման  վրա:  Շահերի  բախման  դեպքում  հանրային  ծառայողը  կարող  է հետապնդել  նյութական,  կարիերային,  քաղաքական  կամ  այլ  բնույթի  շահ  անձամբ  իր, իր  ընտանիքի  անդամների,  մերձավորների  և  ընկերների,  փոխկապակցված  անձանց, խմբերի  կամ  կազմակերպությունների  համար:  Շահերի  բախման  իրավիճակներն անխուսափելի  են  հանրային  ծառայության  համակարգում,  ինչը  պայմանավորված  է հանրային  ծառայողի  սոցիալական  դերերի  բազմազանությամբ  և  անձնական  շահերի մասնագիտական  պարտքի  հետ  անհամատեղելիության  դեպքերով:  Շահերի  բախման իրավիճակների  կանխումն  ու  կարգավորումը,  բացի  ինստիտուցիոնալ  գործոններից  և միջամտության  իրավական  կարգավորիչ  եղանակներից,  պահանջում  են  հանրային ծառայողի  էթիկական  արհեստավարժության  բավարար  աստիճան  և  անհրաժեշտ բարոյական  որակների  առկայություն:  Շահերի  բախման  իրավիճակների  առաջացման անխուսափելիությունը  օրակարգից  չի  հանում  դրանց  կարգավորման  անհրաժեշտ մեխանիզմների  ստեղծման  հարցը:  Ճիշտ  ժամանակին  չլուծված  շահերի  բախման իրավիճակը  կարող  է  դառնալ  հանրային  ծառայության  ոլորտում  մի  շարք  արատավոր երևույթների  ձևավորման  և  արմատավորման  նախադրյալ  (վարչական  ռեսուրսների վատնում,  լիազորությունների  և  ծառայողական  դիրքի  չարաշահում,  ոչ  էթիկական վարքի  խրախուսում  պետական  մարմիններում,  հանրային  շահի  ստորադասում մասնավոր շահերին, հովանավորչություն, քաղաքականացում, կոռուպցիա և այլն): Իսկ շահերի  բախման  և,  առհասարակ,  մի  շարք  էթիկական  հիմնախնդիրների  պատշաճ  և ժամանակին  կարգավորումն  ու  լուծումը  կանխում  են  էթիկական  հիմնախնդիրների՝ իրավականի  վերածման  վտանգը: ", "Ըստ  ռուսական  դպրոցի  քաղաքական  սոցիալականացումը  դիտարկվում  է  որպես անհատի կողմից սոցիալական փորձի յուրացումը սոցիալական միջավայրի ներգրավմամբ сб. науч. тр. вып 1-М: МОСУ,РПО,2000, с19-22 և  սոցիալական  կապերի  և  հարաբերություննաերի  համակարգերի  յուրացմամբ12  ՝  որպես գործընթաց,  անհատի  կողմից  հասարակության  նորմերի  և  արժեքների  և  դրանք հասարակական համակարգերով  ակտիվ յուրացման գործընթաց, որը բնորոշում է  անձի՝ որպես անհատի, վարքագիծը և դիրքորոշումը հասարակության համակարգում: ", "Հանրային ծառայողների մոտ էթիկական արհեստավարժության բովանդակության  և  կատարելագործման հիմնախնդիրը համալիր  կերպով և խորապես ուսումնասիրվել  է  վարչական  էթիկայի  առաջատար  մասնագետներ  Թերրի  Քուպերի  և пособие, Статут, РАГС, 2006, стр. 217-219. Դոնալդ  Մենզելի  կողմից:  Նրանք  առանձնացրել  են  էթիկական  արհեստավարժության հետևյալ  բնորոշումը.  «Էթիկական  արհեստավարժությունը  ենթադրում  է  հանրային ծառայողի կողմից էթիկական հիմնախնդիրների նկատմամբ զգայունություն, էթիկական վերլուծության  հմտություններ,  վարչական էթիկայի  նորմատիվային  հիմքերի իմացություն,  էթիկական  մոտիվացիայի  առկայություն  և  ընդունված  էթիկական որոշման իրականացման կամքի ուժ»:44 Էթիկական արհեստավարժությունը ենթադրում է,  որ  հանրային  ծառայողը  պետք  է  նույնիսկ  ինտուիտիվ  մակարդակով  զգայուն  լինի էթիկական  հիմնախնդիրների  նկատմամբ:  Հատկապես  բարձր  պաշտոններում,  եթե ղեկավարը  զգայուն  է  նման  հարցերի  նկատմամբ  և  ի  սկզբանե  կարողանում  է կանխազգալ  դրանց  հնարավոր  առաջացումը,  ապա  աշխատանքային  պրակտիկայում մի  շարք  էթիկական  հիմնախնդիրներ  նախապես  կանխվում  են:  Էթիկական դատողության  ունակությունը  թույլ  է  տալիս  հանրային  ծառայողին  առաջացած իրավիճակում  գտնել  էթիկապես  ընդունելի  որոշումը,  որը  չի  հակասում  իր  կոչմանը, ծառայողական  պարտականություններին,  ինչպես  նաև  հիմնավորված  է  էթիկական սկզբունքների և բարոյական արժեքների տեսանկյունից: ", "Էթիկական արհեստավարժության  այս  բաղադրիչը  հնարավորություն  է  ընձեռում  հանրային ծառայողին  ձևավորելու  գործողության  կոնկրետ  ու  որոշակի  սկզբունքներ  իր  համար կարևորություն ներկայացնող բարոյական արժեքների ռեալիզացման համար: Օրինակ, շահերի  բախման  իրավիճակում  հանրային  ծառայողը  ընկնում  է  դժվարին  կացության մեջ,  քանի  որ  ստիպված  է  կատարել  բարոյական  ընտրություն  իր  համար հավասարապես  կարևոր  երկու  բարոյական  արժեքների,  բարոյական  պահանջների միջև:  Հենց  այստեղից  էլ  առաջացել  է  անվանումը՝  բարոյական  կոնֆլիկտ,  որը հաջորդում  է  շահերի  բախման  ցանկացած  իրավիճակի:  Էթիկական  դատողության փուլում հանրային ծառայողի առջև խնդիր է առաջանում ընտրել տվյալ արժեքներից և պարտականություններից  որևէ  մեկը:  Ընդ  որում՝  շատ  հաճախ  բարոյական կոնֆլիկտները կարող են հանգեցնել ներանձնային սուր  ապրումների՝ վատատեսության,  աշխատանքի  արտադրողականության  անկման,  աշխատանքով բավարարվածության ցածր աստիճանի: էթիկական դատողության փուլում բարոյական York, 2013, p. 6. արժեքներից բխող գործողության կամ որոշման սկզբունքների ձևավորման գործընթացը պայմանականորեն  կարելի  է  ներկայացնել  հետևյալ  կերպ.  «Եթե  ինձ  համար կարևորագույն  բարոյական  արժեք  է  արդարությունը,  ապա  գործողության  սկզբունք կարող  է  լինել  միշտ  ասել  ճշմարտությունը,  իսկ  եթե  ինձ  համար  բարձրագույն բարոյական արժեք է հավասարությունը, ապա, իբրև գործողության սկզբունք, կարող է հռչակվել  հետևյալը՝  ուրիշների  հետ  վարվել  այնպես,  ինչպես  կցանկանամ,  որ  վարվեն ինձ  հետ»:  Նման  դատողությունների  և  վերլուծությունների  իրականացումը,  ըստ էության,  առաջին  քայլերն  են  էթիկական  արհեստավարժության  ձևավորման ճանապարհին,  երբ  հանրային  ծառայողը  էթիկական  հիմնախնդիրներին  դադարում  է զուտ  զգացմունքային  արձագանք  տալուց,  կիրառում  է  ռացիոնալ  վերլուծության մեթոդները  և  փորձում  է  իր  գործողություններն  ու  որոշումները  հիմնավորել բարոյական  արժեքների  և էթիկական  սկզբունքների  դիրքերից:  Էթիկական արհեստավարժությունը նախատեսում  է նաև էթիկական մոտիվացիայի  առկայություն, այլ  խոսքերով,  հանրային  ծառայողը  կարող  է  ցուցաբերել  համապատասխան զգայունություն էթիկական հիմնախնդիրների նկատմամբ, կարող է նույնիսկ էթիկական դատողության  միջոցով  հասկանալ,  թե  որն  է  ճիշտ  որոշումը,  սակայն  ունակ  չլինել գործելու էթիկապես  ընդունելի  եղանակով՝  համապատասխան  մոտիվացիայի բացակայության կամ պակասի հետևանքով: ", "Սոցիալականացման  ընթացքում  մարդը  ոչ  միայն  ձեռք  է  բերում  սուբյեկտային հատկանիշներ, որոնք  անհրաժեաշտ են իրեն հասարակության մեջ կենսագործունեության  համար,  այլև  ձևավորվում  է  որպես    անհատականություն,  որը ընդունակ  է  կառուցողական  լուծում  առաջարկել  հասարակությունում  առկա  խնդիրների համար, ով ընդունակ է սոցիալական պրակտիկ  նոր շրջաններ ձևավորել և դրանից առաջ գոյություն  չունեցած  սոցիալական  ընդհանրություններ:  Սոցիալականացման  բնորոշման հետ կապված  տարակարծություններ են  առaջանում  անձի զարգացումը  և դաստիարակություն հասկացությունների կիրառման հետ կապված: "], "source_docs_file": "Political Science.json"}