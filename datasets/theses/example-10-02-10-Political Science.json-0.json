{"paragraph_source_docs": [0, 0, 0, 0, 0, 0, 0, 0, 0, 0], "source_docs_file": "Political Science.json", "paragraphs": ["Որոշ  գիտնականներ  արդիականացման  տակ  հասկանում  են  «թերզարգացած երկրներին  քաշվել  զարգացածների  մակարդակին,  ինչը  տեղի  է  ունենում  հետամնաց հասարակությունների  շրջանում  արևմտյան  երկրների  նվաճումների  տարածման  և վերջիների  կողմից  դրանց յուրացման  հետևանքով»:  Ու.  Ռոստուն  նույնացնում  է արդիականացման հասկացությունը եվրոպականացման, արևմտականացման արևմտականացմանհասկացությունների հետ 37: ", "Արդիականացումը  ներառում  է  տնտեսության,  քաղաքականության,  կրթության ոլորտներում,  համայնքի  ավանդույթային  և  կրոնական  կյանքում  մշտական փոփոխությունները»:  «Ժամանակակից  համաշխարհային  ասպարեզում  գերուղղորդող  և առավել համատարած ներթափանցող  առանձնահատկություն» է համարում արդիականացումը  ու  «ժամանակակից»  լինելուն  ձգտելը  Շ.Այզենշտադտը  38:Այդ  առումով հատկապես  կարևոր  է  Յ.Պլյասայի  կարծիքը  առ  այն,  որ  «արդիականացումը  ոչ  այնքան Vol. 2. - № 3. p.337-363 գործընթաց  է,  քան  նպատակ,  որին  կարելի  է  գալ  ինչպես  բարեփոխումների  միջոցով, այնպես էլ հեղափոխական ճանապարհով»39 : ", "Ելնելով  մեզ  հետաքրքրող  հասկացության  սահմանման  վերը  թվարկած մոտեցումներից,  կարող  ենք  եզրակացնել,  որ  արդիականացումը  հասարակական- պատմական  բնական  գործընթաց  է,  որի  ընթացքում  ավանդական  հասարակությունները դառնում են ավելի զարգացած (տեխնոլոգիապես և արդյունաբերորեն) և նորարարության հանդեպ  կենտրոնացած,  քանի  որ  նորարարությունը  գիտակցված  կերպով  գերիշխում  է ավանդույթի նկատմամբ: ", "Արդիականացման  այդ    միջոցներից  որը  որոշիչ  կլինի  մեծապես  կախված  է երիտասարդների  գիտակցությունից  և  վարքագծից:  Այդ  պատճառով  իշխանությունների խնդիրն  է  ուղղել  երիտասարդների  էներգիան  դեպի  ստեղծագործական  կիրառելիություն: ", "Արդիականացման  գործընթացների  հաջողության  հիմնական  չափանիշը  պետք  է  լինի ազգային արժեքների  և երկրի բնակչության կենսամակարդակի առաջնահերթությունը: ", "Գիտնականները  նկարագրել  են  արդիականացման  մի  քանի  պատմական  տեսակ: ", "Այն  երկրների  համար,  որոնք  անցել  են  նոր  հասարակական  կարգի  երկար  ներքին զարգացման  հետևանքով  (Ամերիկայի  Միացյալ  Նահանգներ  և  Արևմտյան  Եվրոպայի երկրներ)  բնորոշ է  առաջին  տիպը՝ «բուն  արդիականացման»:  Գաղութային կախվածությունից    ազատված  զարգացող  երկրների  համար  տիպիկ  է  «երկրորդական արդիականացումը»: ", "Արդիականացման  երկրորդ  ձևի  դեպքում  հատուկ  դեր  է  խաղում  քաղաքական վերնախավը: Առանձնացվում է արդիականացման էլիտաների չորս հիմնական տեսակներ. ավանդական, ազատական, ավտորիտար և ձախ արմատական: Նրանցից յուրաքանչյուրը իր  սեփական  ձևով  է  մեկնաբանում  արդիականացման  նպատակներն  ու  խնդիրները: ", "Ընտրանին (Էլիտան)  ներկայացնում  են  հիմնական  ուժը,  որն  ապահովում է արդիականացման  գործընթացը:  Կազմակերպելով  քարոզչական  կամպանիաներ  և բացատրելով հանրությանը հսկայական օգուտները, որ կարող է բերել արդիականացումը, քաղաքական առաջնորդները ստանում են անհրաժեշտ աջակցությունը ներքևից: ", "Պատմական  զարգացման  հետ  արդիականացման  ընդհանուր  տեսությունը  նոր բովանդակությամբ լցվեց,  արդիականացման գործընթացի կողմնորոշումն ու կառուցվածքը  նաև  զգալիորեն  փոխակերպվեցին:  Արևմտյան  երկրները  առաջինը  անցան փոփոխությունների  ճանապարհով,  իսկ  ոչ-արևմտյան  աշխարհի  արդիականացման գործընթացները  իրականացվում  էին  ի  պատասխան  Արևմուտքի  մարտահրավերների (հետապնդող արդիականացում): "]}