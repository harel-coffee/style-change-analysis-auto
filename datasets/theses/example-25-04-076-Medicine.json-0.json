{"paragraph_source_docs": [0, 0, 0, 0, 0, 0, 0, 0, 2, 0, 2, 1, 0, 0, 0, 0, 0, 0, 0, 0, 1, 3, 0, 0, 3], "paragraphs": ["Ինչպես  հայտնի  է,  գեները  կարևոր  դեր  են  կատարում  երկրորդ  տիպի  շաքարային դիաբետի  էթիոլոգիայում  [16]:  Հիվանդությունը    պոլիգենային  խանգարում  է,  որի հիմքում  ընկած  են  տարբեր  քրոմոսոմներում  տեղակայված  բազմաթիվ  գեների դեֆեկտները:  Հիվանդության  միայն  սակավաթիվ  դեպքեր  են  պայմանավորված մոնոգենային  ժառանգմամբ (MODY-դիաբետը  իր  տարբեր  ձևերով,  նորածնային շաքարային դիաբետը և լիպոատրոֆիկ դիաբետը) [17] : Հաշվի առնելով այս փաստը, որ վերջիններիս էթիոլոգիան  ստույգ հայտնի է, և միջավայրային պայմանները ստույգ դեր չունեն  հիվանդության  էթիոպաթոգենեզում,  անդրադառնանք  միայն  հիվանդության պոլիգենային տարբերակին: ", "Ներկայումս հայտնի է,  որ շատ հիվանդությունների, այդ թվում նաև երկրորդ տիպի շաքարային  դիաբետի  ֆենոտիպային  հետերոգենության  հիմքում  ընկած է գենոտիպային հետերոգենությունը: ", "Գենետիկորեն պայմանավորված հետերոգենությունն  է  բացատրում  այն  փաստը,    որ  ճարպակալումով  անձանց  մոտ միշտ  չէ,  որ  զարգանում  է  շաքարային  դիաբետ:  Հաստատված  է  նաև  այն  փաստը,  որ առանց  ճարպակալման  անձանց  մոտ  դիաբետով  հիվանդանալու  ռիսկը  անհամեմատ ավելի  բարձր  է:  Նախնական  այս  հիպոթեզը  հաստատող  աշխատանքներից  էր գենետիկական  մի  հետազոտություն  [18],  որտեղ  հետազոտողները  երկրորդ  տիպի շաքարային դիաբետով հիվանդներին բաժանեցին երկու խմբի`առանց ճարպակալման և  ճարպակալումով  խմբերի:  Նույնականացվեց  և  կրկնապատկվեց  գենի  մեկ  լոկուս յուրաքանչյուր  մարմնի  զանգվածի  ինդեքսի  (ՄԶԻ)  խմբում`մասնավորապես՝    LAMA1 գենից  ստացվող  ազդակը  առանց  ճարպակալման  խմբում,  HMGA20A  գենից  ստացվող ազդակը՝  ճարպակալումով  խմբում:  Արդյունքում  այս  հետազոտությունը  պարզեց,  որ առանց  ճարպակալման  երկրորդ  տիպի  շաքարային  դիաբետով  հիվանդները  ավելի  են «ծանրաբեռնված»  դիաբետի  ռիսկի  գեներով,    քան  ճարպակալում  ունեցող  դիաբետով հիվանդները:  (Նշենք,  որ    եվրոպացիների  մոտ  հաստատված  36  ալլելներից    20-ը հայտնաբերվեց  անհամեմատ  ցածր  ՄԶԻ-ի  խմբում:  Ընդ  որում,  երկրորդ  տիպի շաքարային դիաբետի համար «մեղավոր» գեները ավելի հաճախ պատասխանատու են β-բջջային դիսֆունկցիայի առաջացման համար, քան ինսուլինառեզիստենտականության  [16]):  Այսպիսով,  հեղինակները  նշեցին  LAMA1  և HMG20A  գեների  առկայության  և  երկրորդ  տիպի  շաքարային  դիաբետի  ռիսկի  միջև առկա  կորրելյացիան:  Ցույց  տրվեց,  որ ճարպակալման  չունեցող դիաբետով հիվանդները  «հարստացված»  են  դիաբետի    ռիսկի  ալլելներով`  (զույգ  քրոմոսոմի ալտերնատիվ  հատվածներով),  ի  տարբերություն  ճարպակալում  ունեցողների:  Սա խոսում  է  այն  մասին,  որ  մեծամասամբ  դիաբետի  պաթոգենետիկ  կարևոր  օղակը  β- բջիջների  դիսֆունկցիան  է:  Ի  հակադրություն  սրա,  ճարպակալում  ունեցող  դիաբետով հիվանդների  շրջանում,  որոնց  մոտ  քիչ  են  դիաբետի  ռիսկի  ալլելները,  հիվանդության առաջացման  կարևոր  նախապայմանը  էկզոգեն  միջավայրային  պայմաններն  են: ", "Այսինքն՝  մենք  գործ  ունենք  հիվանդության  մի  մոդելի  հետ`  երկու  տարբեր էթիոլոգիաներով.    գենետիկական,    որն  արտահայտվում  է    β-բջիջների  ֆունկցիայի ընկճումով, և միջավայրային գործոն, որն արտահայտվում է ինսուլինառեզիստենտականությամբ:  Առանձնացնելով  և  իդենտիֆիկացնելով  ռիսկի ալլելները՝   կարելի է  ցուցաբերել   ինչպես  թիրախային բուժման մոտեցումներ,  այնպես էլ  կանխարգելիչ  միջոցառումներ:  Նմանատիպ  փորձ  կատարեցին  ճապոնացի գիտնականները:  Օգտվելով  դիաբետի  համար  պատասխանատու  հայտնի ռիսկի ալլելներից՝  ճապոնացի գիտնականների մի խումբ եկավ այն եզրակացության, որ կան ալլելներ  (β-GRS),  որոնց  առկայությունը  բերում  է  β-բջիջների  ֆունկցիայի  ընկճման  ,  և այս հիվանդները  կարիք ունեն  β-բջիջների պահպանման համար ավելի վաղ ագրեսիվ բուժման, այսինքն ավելի վաղ ինսուլինոթերապիայի: Կազմվեցին   աղյուսակներ, որոնք կապում էին համապատասխան գենը և նրա դեֆեկտային արդյունքները, և ըստ այդմ էլ փորձեր կատարվեցին՝ իրականացնելու  համապատասխան բուժական միջոցառումներ [19]: ", "Դիաբետով  հիվանդանալու  հավանականությունը  տարբեր  է  նաև  տարբեր  էթնիկ խմբերում:  Այսպես,  կան  գենային  դեֆեկտներ,  որոնց  առկայությունը  ընկալունակ  է դարձնում  ասիացի  հնդիկներին,  և  բացակայում  է  կովկասցիների  և  եվրոպացիների պոպուլյացիայում [20]: ", "Գրականության  մեջ  կան  տվյալներ,  որոնք  փաստում  են,  որ  ծնվելիս  մարմնի  ցածր զանգվածը  նույնպես  նախատրամադրում  է  երկրորդ  տիպի  շաքարային  դիաբետի առաջացման:  Այս  փաստը  բացատրվում  է  նրանով,  որ  գենետիկական  տարբերակներ կան,  որոնք  ընկճում  են  ինսուլինի  սեկրեցիան  և/կամ  ազդեցությունը:  Եվ  քանի  որ ֆետալ  ինսուլինը  հանդիսանում  է  աճի  գործոն,  ուստի  նրա  բացարձակ  կամ հարաբերական  անբավարարությունը  նախատրամադրում  է  ցածր  քաշով  ծնվելուն  և երկրորդ  տիպի  շաքարային  դիաբետի  առաջացմանը  [21]:  Իսկ  ինչպիսի  ֆենոտիպ  են հետագայում դրսևորում այս հիվանդները, գրականության մեջ գտնել չհաջողվեց: ", "Երկրորդ  տիպի  շաքարային  դիաբետը  բնորոշում  են  երկու  մետաբոլիկ  դեֆեկտներ՝ պերիֆերիկ  հյուսվածքների  ինսուլիառեզիստենտականությունը  և/կամ  β-բջջային դիսֆունկցիան: Երկու դեպքում էլ պանկրեատիկ օղակի ախտահարում է լինում, որն էլ ինսուլինառեզիստենտականության  դեպքում ի  հայտ է  գալիս β-բջիջների կոմպենսատոր  ունակությունների  սպառվելուց  հետո  [1]:  β–բջիջների    ախտահարումը ինսուլինառեզիստենտականության ժամանակ մանրամասնորեն   նկարագրել է Weir-ը: ", "Նա առաջարկեց  β-բջիջների  վնասման պաթոգենեզի 5 փուլանի մոդել [22].   β-բջիջների հիպերտրոֆիա և հիպերպլազիա   Նորմալ կամ գլյուկոզայով խթանված բարձր ինսուլինի կոնցենտրացիաներ   Գեների էքսպրեսսիայի նորմալ պրոֆիլ (գլյուկոզայի  կոնցենտրացիան՝89-130մգ/դլ/)- բնութագրվում է. β- բջիջների վաղ դեդիֆերենցացիա   Նորմային մոտ ինսուլինի կոնցենտրացիաներ   Պոստպրանդիալ ինսուլինի սեկրեցիայի ընկճում   Որոշ գեների էքսպրեսսիայի ցածր մակարդակ, GLUT-2, գլյուկոկինազա   Հեքսոկինազայի, գլյուկոզ-6  ֆոսֆատազայի էքսպրեսսայի ուժեղացում (գլյուկոզայի  կոնցենտրացիան՝130- (գլյուկոզայի  կոնցենտրացիան՝285-350մգ/դլ)-   Ինսուլինի նորմայից ցածր մակարդակներ   Պրոինսուլին/ինսուլին հարաբերության մեծացում   Ավելի արտահայտված β-բջջային դեդիֆերենցացիա   Ինսուլինի պահուստների իջեցում (դեգրանուլյացիա)   Սթրեսոր գեների ուժեղացված սինթեզ   Կղզյակներում  ամիլոիդ դեպոզիտների կուտակում բնութագրվում է՝   Ապոպտոզ   Լիպիդային կաթիլներ   Գլիկոգենի դեպոզիտներ   Ֆիբրոզ բնութագրվում է՝   Դիաբետիկ կետոացիդոզ   Էկզոգեն ինսուլինի անհրաժեշտություն կյանքի ցուցումներով Այս  տվյալները  ստացվել  են  կրծողների  վրա  կատարված  փորձերի  արդյունքում: ", "“Fast track”-ի  եղանակով  բուժված  հիվանդների  հոգեբանական  և  ֆիզիկական ֆունկցիոնալ  ցուցանիշները  ավելի  գոհացուցիչ  են:  Նրանց  մոտ  հանդիպում  է  վերքերի լավացման ավելի քիչ խանգարումներ, տենդ, թրոմբոզ և ցավ (28): ", "Ասվածից  պարզ  է  դառնում,  որ  գենետիկան  ավելի  մեծ  դեր  ունի  բջջային դիսֆունկցիայի  առաջացման  համար  և  մեծամասամբ  առանց  ճարպակալման ֆենոտիպով երկրորդ տիպի շաքարային դիաբետի առաջացման համար: Իսկ թե ինչպես են  կապված  գենետիկան,  ճարպակալումը,  ինսուլինառեզիստենտականությունը  և, վերջապես,  երկրորդ  տիպի  շաքարային  դիաբետը  պարզաբանման  և  ուսումնասիրման կարիք կա: ", "Այս կերպ հնարավոր է խուսափել ուրոթելի և հաստ աղիք լորձաթաղանթի անմիջական կապից,  ինչպես  նաև  մեզի  և  կղանքի  անմիջական  շփումից,  միաժամանակ  ստեղծելով որոշակի ծավալային պարկ (31): ", "ՀԼ-ի  ժամանակակից  կլինիկական  դասակարգումը,  որը  հաշվի է  առնում ախտահարման  անատոմիական  տարածվածությունը  և  ընդհանուր  թունավորման դրսևորումները ընդունվել է Ann Arbor քաղաքում (ԱՄՆ) 1971թ.: ", "Մինչ  ախտաբանական  փոփոխությունների  նկարագրելը,  հակիրճ  ներկայացնենք կղզյակների  կառուցվածքը  նորմայում՝առանց  ախտաբանության:  Լանգերհանսյան կղզյակները  կազմում  են  ենթաստամոքսային  գեղձի  1-2%-ը,  զանգվածը  գումարային  1- կղզյակ,  որոնցից  յուրաքանչյուրն  ունի  մոտ  0.2մմ  տրամաչափ:  Շրջապատող  ացինար հյուսվածքից  յուրաքանչյուր  կղզյակ  բաժանված  է  բարակ  շարակցահյուսվածքային պատիճով, որը շարունակվում է նուրբ ֆիբրոզ հյուսվածքի և ներհրվում է պանկրեատիկ հյուսվածքի շարակցահյուսվածքային ցանցի մեջ [23]: Նշենք, որ տարբերում ենք փոքր և խոշոր կղզյակներ, ընդ որում փոքր կղզյակներում β-բջիջների խտությունն ավելի մեծ և ներկղզյակային  անոթավորումն  էլ  ավելի  խիտ  է  [24]:  Այնուամենայնիվ  β-բջիջների զանգվածը  հարաբերականորեն  հաստատուն  մեծություն  է,  և  պահպանվում  է  այս բջիջների  քանակական  և  որակական  փոփոխությունների  շնորհիվ:  β-բջիջների զանգվածի  պահպանման  ճկունությունը  կարելի  է  ներկայացնել  որպես՝  մի  կողմից նրանց  տարածում (էքսպանսիա),  մյուս  կողմից՝  կնճռոտում (ինվոլյուցիա): ", "Համապատասխան  մետաբոլիկ  պահանջների  մեծացման՝  տեղի  է  ունենում  β-բջիջների հիպերտրոֆիա,  հիպերպլազիա  (բջիջների  ռեպլիկացիա)  և  կղզյակային  նեոգենեզ  [25]: ", "Մյուս  կողմից  էլ  այս կոմպենսատոր  մեխանիզմները  անսպառ  չեն  և  նրանց խաթարումը  առաջացնում  է  β-բջիջների  ապոպտոզ  և/կամ  նեկրոզ  [26],  ատրոֆիա  և  ի վերջո  ինսուլին  սինթեզող  բջիջների  զանգվածի,  ֆունկցիայի  ընկճում,  ինչն  էլ գենետիկորեն  նախատրամադրված  անձանց  մոտ  պատճառ  է  դառնում  շաքարային դիաբետի  առաջացմանը  [27]:  Շատ  հաճախ  ճարպակալում  ֆենոտիպով  և  դիաբետով տառապող հիվանդները դիտարկվում են որպես ինսուլինառեզիստենտ և աշխատանքներ  կան,  որոնք  փաստում  են,  որ  β-բջիջների  զանգվածի  իջեցում  այս հիվանդների  մոտ  չի  լինում  [28]:  Ինսուլինառեզիստենտ  և  ճարպակալում  ունեցող, սակայն  նորմոգլիկեմիկ  հիվանդների  մոտ  β-բջիջների  զանգվածը  150%-ով  ավելի  է նորմայից, իսկ երբ արդեն հաստատվում է «դիաբետ» ախտորոշումը, այն իջած է լինում Diabetes  Study)    էլ  պարզել  է,  որ    β-բջիների զանգվածը  50%-ով  իջած  է  լինում  նախքան ախտորոշումը  12  տարի  առաջ  [31]  :  Հասկանալի  է  ,  որ  in  vivo  β-բջիջների  զանգվածը ուղղակիորեն որոշել  հնարավոր չէ (մեթոդները  անուղղակի են), հետազոտությունները կլինիկական  և  փորձարարական  բնույթ  են  կրում  [32]:  Լայնածավալ  ռետրոսպեկտիվ հետազոտություն  այս  ուղղությամբ  կատարվել    է  Բոնների  և  այլոց  կողմից  (2003)    և հաստատվել  է,  որ  երկրորդ  տիպի  շաքարային  դիաբետի  ժամանակ  այնուամենայնիվ առկա  է  β-բջիջների  զանգվածի  իջեցում  [11]:  Կասկածի  տակ  չդնելով  այս  և  ուրիշ  շատ աշխատանքներ՝ [33,34]  վերլուծենք  β-բջիջների  զանգվածը  որոշող  պրոցեսները ճարպակալումով և  առանց ճարպակալման ֆենոտիպերի  պարագայում: ", "Գրականության  մեջ  չհաջողվեց  գտնել  հստակ  տվյալներ,  թե    հայտնի  ձևաբանական պրոցեսները՝ բորբոքում,  ապոպտոզ,  ամիլոիդային  դեպոզիտների  կուտակում, կղզյակային  նեոգենեզ,  ռեպլիկացիա,  ինչպիսի  ինտենսիվությամբ  են  արտահայտված դիաբետով հիվանդ երկու տարբեր ֆենոտիպերի դեպքում: ", "Այն, որ երկրորդ տիպի շաքարային դիաբետի ժամանակ β-բջիջների վնասում լինում է  ամիլոիդի  կուտակման  հետևանքով,  փաստում  են  բազմաթիվ  աշխատանքներ,  որոնք վերաբերում  են  ամիլոիդի՝  կղզյակն  ախտահարող  հատկություններին [35], իմունոհիստոքիմիական  առանձնահատկություններին  [36],  գենետիկական  հիմքերին [37],  նրա  անջատմանը  դիաբետով  հիվանդների  Լանգերհանսյան  կղզյակներից  [38], ախտաբանական [39], նեյրոտոքսիկ [40] առանձնահատկություններին: Այս ուղղությամբ աշխատանքներ  կատարվում  են  դեռևս  1901  թվականից  [41]    և  շարունակվում  են  մինչ մեր օրերը [42]: Ամիլոիդին նախորդող սպիտակուցը, որը կուտակվում է կղզյակներում, ամիլինն  է  կամ  կղզյակային  ամիլոիդ  պոլիպեպտիդը:  Այն  իրենից  ներկայացնում  է  37 ամինաթթվային  մնացորդից  կազմված  պոլիպեպտիդ,  որի  նախորդող  տարբերակը պրոամիլինն  է:  Ամիլինը  կոսեկրեցվում  է  ինսուլինի  հետ  100:1  հարաբերությամբ  [43]: ", "Ամիլինի  մետաբոլիկ  դերը  կայանում  է  նրանում,  որ  նվազեցնում  է  սննդի՝  ստամոքսից դատարկման  ժամանակը՝  այսպիսով  կանխելով  պոստպրանդիալ  գլյուկոզայի բարձրացման  պիկերը:  Հայտնի  են    նաև    տվյալներ  ամիլինի  անոռեքսոգեն  էֆեկտի մասին [44]:  Ամիլինը  հիպոգլիկեմիկ  ազդեցություն  է  թողնում  նաև՝  ընկճելով գլյուկագոնի սինթեզը [45]: Ինսուլինառեզիստենտության պայմաններում, երբ ինսուլինի ծայրամասային  էֆեկտները  խաթարված են, նրա  նկատմամբ պահանջը մեծանում է:  β- բջիջները  սկսում  են  սինթեզել  ավելի  մեծ  քանակությամբ  ինսուլին:  Ինսուլինի  հետ մեկտեղ  սինթեզվում  է  նաև  մեծ  քանակությամբ  պրոինսուլին,  պրոամիլին,  ամիլին: ", "Պրոամիլինի մեծ քանակները ներբջջային կուտակվում են, ագրեգացվում են և սկիզբ են դնում  ներբջջային  ամիլոիդոգենեզի:  Դուրս  մղվելով  բջջից,    պրոամիլինի  վեզիկուլյար կուտակումները  հասունանում  են  և  դառնում  են    ամիլոիդի  ֆիբրիլյար  կոմպոնենտը: ", "Ամիլոիդի  այս  կուտակումները  β-բջջի  համար  տոքսիկ  միացություն  են  և  պատճառ  են դառնում  β-բջջի  ապոպտոզի:  Ամիլոիդը  նպաստում  է  կալցիումական  անցուղիների բացմանն,  իոնների  ներհոսքին,  որն  էլ  բերում  է  քրոմատինի  կոնդենսացիայի,ԴՆԹ- ֆրագմենտացիայի և բջջի մահվան [46]: Ամիլինի տոքսիկ օլիգոմերները օժտված են նաև նեյրոտոքսիկ  ազդեցությամբ,  այնպես,  ինչպես  β-ամիլոիդը՝  Ալցհեյմերի  հիվանդության ժամանակ [47]:  Գրականության  տվյալները  փաստում  են  նաև,  որ  ազատ ճարպաթթուները  խթանում  են  ամիլինի  սինթեզը  [48]:  Հետևաբար  ճարպակալում ֆենոտիպ  ունեցող  և  դիաբետով  հիվանդ  անձանց  ենթաստամոքսային  գեղձի կղզյակներում  անշուշտ  պետք  է  լինեն  ամիլոիդի    կուտակումներ:  Տրամաբանորեն առանց  ճարպակալման ֆենոտիպի դեպքում ամիլոիդ չպետք է  կուտակվի, քանզի չկա ինսուլինառեզիստենտություն,  չկան  կոսեկրեցվող  ամիլինի  մեծ  չափաքանակներ: ", "Ներկայումս  ՈՀԼ-ի  տարբերակը  որոշվում  է  ըստ  ԱՀԿ-ն  2008-ի  դասակարգման: ", "Հայտնի  է,  որ  նոցիցեպտիվ  և  ՆՑ  դեղորայքային  բուժումները  ընդհանուր  գրեթե ոչինչ չունեն: Բնականաբար նման գործքիները էապես հեշտացնում են աշխատանքը, հատկապես  նրանց  համար,  ովքեր  աշխատում  են  առաջնային  օղակում  և  չեն տիրապետում  նեղ  մասնագիտական  գիտելիքների  և  հմտությունների:  Scholz-ը  և համահեղինակները  (2009թ.)  ստեղծել  են  ցավի  գնահատման  նոր  հարցաշար՝  The Standardized  Evaluation  of  Pain  կամ  StEP,  որը  պարունակում  է  6  հարց  և  տասը ֆիզիկական  թեստ  [Scholz  J.  et  al.,  2009]:  Այս  գործիքը  գնահատում  է  ցավի  հետ կապված ախտանիշները և հստակ տարբերակում է ցավի ֆենոտիպերը` արտացոլելով դրանց հիմքում ընկած  տարբեր մեխանիզմներ: ", "Իսկ  ամիլոիդային դեպոզիտների կուտակման ինտենսիվությունը ինչպես «ճարպակալում»,  այնպես  էլ  «առանց  ճարպակալման» ֆենոտիպերի  դեպքում նույնպես հակասական է: Հարց  է առաջանում, մի՞շտ  է ամիլոիդի առաջացման համար «մեղավորը» ամիլինը: ", "Մեկ  այլ  ախտաբանական  գործընթաց,  որը  պատճառ  է  դառնում  կղզայկների վնասման,  ինչպես  նաև  կղզյակներում  էնդոկրինոցիտների  վնասման,  բորբոքումն  է: ", "PD հարցաշարը ստեղծվել է Գերմանիայում 2005թ. և վավերացվել 2006թ.-ին (© Pfizer Pharma GmbH 2005, Pfizer bv 2009. Cappelle a/d IJssel, the Netherlands): Դրա առաջին մասը  իրենից  ներկայացնում  է  VAS-ի  ձևափոխված  տարբերակը,  այն  է՝  հիվանդի կողմից  0-10  միավորների  տիրույթում  սուբյեկտիվորեն  գնահատվում  են  ցավի ուժգնությունը  տվյալ  պահին  (VAS-Current),  նախորդ  4  շաբաթների  ընթացքում զգացված ցավերի առավելագույն (VAS-Worst) և միջին (VAS-Average) ուժգնությունները, որտեղ 0 թիվը նշանակում է, որ ցավ չկա,  իսկ 10-ը` ցավն անտանելի է: Հարցաշարի երկրորդ  մասը  ցավի  տարբեր  բաղադրիչների  գնահատումն է`  հաջորդիվ յուրաքանչյուր հայտնաբերված բաղադրիչի ուժգնության որոշմամբ:  Այդ բաղադրիչներն  են՝  ընթացքի  նկարագրություն  ըստ  բնորոշ  գծապատկերի ընտրության,  ցավի  ճառագայթման  հաստատում  կամ  ժխտում`  ցավի  տեղակայման  և ճառագայթման  ուղղության  գծագիր  պատկերումով,  այրոցի,  ծակոցի,  ծակծկոցի, էլեկտրական  հոսանքի,  թմրածության  զգացողության  առկայություն,  ցավի  կապը հպման, ճնշման, սառը կամ տաք ջրի շփման հետ և այլն: Այս հարցաշարի հիմնական առանձնահատկությունն  այն  է,  որ  այն  չի  ներառում  ֆիզիկական  զննման  թեստեր, ուստի  հիվանդները  հեշտությամբ  կարող  են  լրացնել  այն  ինքնուրույն`  նույնիսկ պատկերված  նկարի  վրա  ընտրելով  հստակ  անատոմիական  շրջանը  (հարցաշարում առկա է մարդու նկար` ողջ մարմնի առաջային և հետին մակերեսների պատկերումով): "], "source_docs_file": "Medicine.json"}