{"paragraph_source_docs": [0, 0, 0, 0, 0, 0, 0, 0, 0, 0], "source_docs_file": "Informatics and Computer Systems.json", "paragraphs": ["Հեշավորման  արագությունը:  Ներքին fi  ֆունկցիաները  իրականացվում  են առանձին  հոսքերում  աշխատանքի  համար՝  հեշավորման  արագության  մեծացման նպատակով:  300  ՄԲ  պատահական  տվյալների  համար  հեշավորման  արագությունը հոսքային ռեժիմում կազմում է 60 ․2 ՄԲ/վ՝ 6 հոսքերով, մինչդեռ սովորական ռեժիմում (մեկ հոսք) այն կազմում է 24 ՄԲ/վ: ", "Այս  գլխում  առաջարկվել  է  իրերի  ինտերնետ  միջավայրում  գործառույթների ամբողջականության  և  անվտանգության  ապահովման  մեթոդ,  որը  հիմնված  է  հատուկ մշակված  արձանագրության  և  քաոսային  հեշ  ֆունկցիայի  վրա:  Արդյունքները  ցույց  են տալիս, որ առաջարկված քաոսային համակարգը, որը պատահական թվերի գեներատոր է,  լուծում  է  առկա  թերությունները  այլ  քաոսային  հեշ  ֆունկցիաներում։  Եզակի  միաչափ քաոսային արտապատկերման օգտագործումը՝ որպես մեկ աղբյուր մի քանիսի փոխարեն, որոնք  ունեն  տարբեր  հաշվողական  արագություններ,  թույլ  է  տալիս  մեծացնել արագությունը և անվտանգությունը: ", "Ներկայացրած  հեշ  ֆունկցիան,  որն  օգտագործում  է  ֆունկցիաների  դինամիկ պատահական զանգված, ոլորտում առկա այլ լուծումների համեմատ, ապահովում է ավելի բարձր կատարողականություն հեշավորման արագության առումով, և այն անձեռնմխելի է հայտնի գրոհների նկատմամբ։ ", "Մշակված արձանագրության հիման վրա հնարավոր է ապահովել գործառույթների անվտանգությունը և ամբողջականությունը։ ", "ԻՐԵՐԻ  ԻՆՏԵՐՆԵՏ  ՄԻՋԱՎԱՅՐՈՒՄ  ԲԱՆԱԼԻՆԵՐԻ ԲԱՇԽՄԱՆ  ԵՎ  ԳՈՐԾԱՌՈՒՅԹՆԵՐԻ  ԱՄԲՈՂՋԱԿԱՆՈՒԹՅԱՆ ԱՊԱՀՈՎՄԱՆ ԾՐԱԳՐԱՅԻՆ ՀԱՄԱԿԱՐԳԻ ԻՐԱԿԱՆԱՑՈՒՄԸ Ատենախոսության  մեջ  բերված  հետազոտությունների  հիման  վրա  մշակվել  և փորձարկվել են հետևյալ ծրագրային լուծումները. •  Ցանցային մոդուլը, որն իրականացնում է ցանցի վիճակի փոփոխության գրանցումը և  բացահայտում է ցանցին միացված սարքերը: ", "IKS  Բանալիների  բաշխման  մոդուլը,  որը  հիմնվել  է  աղյուսակ  1-ում  թվարկված նախաբեռնված  կարգավորումների  վրա,    նախ՝  գործարկում  է  հանգույցների դերակատարման  ծրագրային  ենթամոդուլը,  այնուհետև՝ և  բանալիների ենթակառուցվածքի ստեղծման ենթամոդուլը: ", "•  SIT մոդուլը,  որը  տեղադրվում  և  գործարկվում  է  նախապես  որոշված  հանգույցում՝ շարժական բանալիում։ Տվյալ կիրառության հիմնական գործառույթն է՝ փաթեթների գաղտնագրումը ստացված այլ հանգույցներից, որոնք չունեն բավարար ռեսուրսներ՝ այն ինքնուրյուն գաղտնագրելու համար։ ", "•  Իրերի  ինտերնետ  միջավայրում  գործառույթների  ամբողջականությունը ապահովող մոդուլը, որը մշակված արձանագրության և քաոսային հեշ ֆունկցիայի իրացման  շնորհիվ  ապահովում  է  իրերի  ինտերնետ  միջավայրում  գործառույթների անվտանգությունը և ամբողջականությունը։ ", "Վերոհիշյալ ծրագրային լուծումների  փորձարկման  համար  ստեղծվել է համապատասխան  վիրտուալացման  համակարգ,  որը  հիմնված  է  Docker  ծրագրային միջավայրի վրա։ Այն հնարավորություն է տալիս ստեղծել արհեստական իրերի ինտերնետ միջավայր,  որտեղ  օգտատերն  առաջադրում  է  գործարկվող  հանգույցների  քանակը  և կարողանում է հետևել համակարգի աշխատանքին իրական ժամանակում։ ", "Մշակված  մեթոդների  փորձարկման  համար  ստեղծվել  է  իրերի  ինտերնետ միջավայրի  վիրտուալացման  համակարգ,  որն  ստեղծում  է  իրարից  անկախ  աշխատող հանգույցներ։ "]}