{"paragraph_source_docs": [0, 0, 0, 0, 0, 0, 2, 1, 0, 0], "source_docs_file": "Informatics and Computer Systems.json", "paragraphs": ["Հաշվի  առնելով  իրերի  ինտերնետ  միջավայրի  առանձնահատկությունները անհրաժեշտ մեթոդը պետք է ապահովի. •  բարձր մասշտաբայնություն, •  բարձր կապակցվածություն, •  տարատեսակ իրերի ինտերնետ միջավայրում իրացում, •  հիշողության ցածր օգտագործում: ", "Գոյություն ունեցող մեթոդներից ոչ մեկը չի բավարարում այս բոլոր պահանջներին։ ", "Մասշտաբայնության հիմնական խնդիր է նաև նոր սարքի ինտեգրումը, որը կարող է լինել անհնար որոշ իրացումներում, հատկապես երբ գաղտնագրումը կատարվում է բանալիների վաղօրոք ներդրված մատրիցների  օգտագործմամբ: ", "Անհրաժեշտ  է  ստեղծել  նոր  մեթոդ,  որը  նախատեսված  է  լայնամասշտաբ  իրերի ինտերնետ ցանցերում բանալիների կառավարման համար: ", "Կարևոր  է  նաև  լրացուցիչ  հաշվողական  հնարավորություն  չունեցող  ինտերնետ իրերի  խնդիրը,  որոնց  սահմանափակ  ռեսուրսների    պատճառով  անհնար  է  ներդնել գաղտնագրման որևէ համակարգ։ Այս դասի ինտերնետ իրերը կերելի է անվանել  անվանել պարզ ինտերնետ իրեր։ Պարզ ինտերնետ իրերը հիմնականում չեն փոխանցում դինամիկ տվյալներ  և  կառավարվում  են  հրամանների  միջոցով  ամպային  միջավայրի  կողմից։  Այդ սարքերում  տեխնիկական  փոփոխություններ  կատարելու  փորձերը  հանգեցնում  են    գնի բարձրացմանը, ուստի և անհրաժեշտություն է առաջանում ստեղծել այնպիսի լուծում, որն առանց  որևէ  տեխնիկական  փոփոխության  կատարմամբ  կապահովի  փոխանցվող տվյալների գաղտնիությունը ։ ", "Ինտերնետ  իրերի  ռեսուրսների  սահմանափակության  պատճառով  անհնարին  է դառնում  ներկայումս  կիրառվող  բաց  բանալու  գաղտնահամակարգերի  օգտագործումը՝ տեղեկատվական անվտանգության ապահովման նպատակով, մինչդեռ իրերի ինտերնետի համար  բանալու կառավարման արդյունավետ սխեմաները անվտանգության ապահովման պարտադիր բաղադրիչներից են: ", "Մինչ լավ  կայացած  ԱՍՑ  ինֆրակառուցվածքը  և  տեսահաղորդակցման ստանդարտները կարող են օգտագործվել  տեսահսկման համակարգում, առաջարկվել են  շատ  նոր  տեխնոլոգիաներ՝  տեսահսկման  կիրառություններին  ներկայացվող հատուկ պահանջները բավարարելու համար, ինչպիսիք են թիրախ օբյեկտին հետևելը, ռեսուրսների  բաշխումը  ըստ  բովանդակության  և  ուշացումը  կամ  էներգիայի սահմանափակման  պայմաններում տեսակոդավորումը  և  փոխանցումը:  Այս ենթավերնագիրը  ներկայացնում  է  այս  առաջարկությունների  դիտարկումը՝  հիմնված առկա  համակարգերի  տեխնիկական  մարտահրավերների  վերլուծության  վրա, հատկապես  տեսանյութի  առաքման  մասի  վրա,  անլար  փոխանցման  անկայուն միջավայրում՝  նպատակ  ունենալով  ապահովել  որոշ  օգտակար  պատկերացումներ հետագա  զարգացման  համար:  Ենթավերնագրի  մնացած  մասը    շարադրված  է հետևյալ  կերպ:  Երկրորդ  մասը  ներկայացնում  է  ցանցի  ինֆրակառուցվածքը  անլար տեսահսկման  համակարգի  համար՝  ներառելով  ստանդարտ  ուղու  ռեսուրսը  և  ցանցի տոպոլոգիան:    Երրորդ  մասը  նկարագրում  է  տեսանյութի  գրանցման  և  նախնական տեսանելիության  խնդիրների  որոշ  օրինակներ,  որոնք  կարող  են  գործողության  մեջ դրվել  սենսորի  հանգույցի  միջոցով:  Չորրորդ  մասն ամփոփում  է  մի  շարք տեսակոդավորման  և  փոխանցման  մեթոդներ՝  նվիրված  սխալի  բացառմանը,  սխալի նկատմամբ  կայունությանը  և  տվյալների  լայնամասշտաբ  և  բաշխված  մշակմանը: ", "Կլաստերներում  արդիական է  հանդիսանում  հերթերի  անհավասարաչափ բաշխումը, կամ որ նույնն է՝  տարբեր հանգույցներում  խնդիրների անհավասարաչափ ծանրաբեռնվածությանը վերաբերող լուծումները: ", "Լյուն  և  մյուսները  կատարելագործել  են  նախաբաշխման  վրա  հիմնված  բանալու կառավարման  սխեման՝  թույլ  տալով  կատարել  բանալիների  ստեղծումը  տեղակայումից հետո, եթե ցանցի հանգույցներն գտնվում են միևնույն համակարգում [22]: Նրանց կողմից առաջարկվել  է  նաև  ինքնակարգավորվող  կառուցվածք՝  նախատեսված  սենսորային ցանցերում գործարկվող բանալիների համար Զհուն և մյուսները մշակել են բանալու կառավարման սխեմա՝ LEAP, որը ենթադրում է, որ ցանցն անվտանգ կլինի կարճ ժամանակահատվածում սենսորի տեղակայումից հետո, այնուհետև  նախապես  բեռնված  գլոբալ  բանալին  կօգտագործվի  բանալու  կառավարման գործարկումը մեկնարկելու համար [23]: ", "Ընդունված  է,  որ  բանալու  նախաբաշխումը  կատարվում  է  բացառապես  հարևան ինտերնետ  իրերի  միջև  ընդհանուր  բանալիների  հաստատման  համար  ցանցի տեղակայումից  հետո:  Այնուամենայնիվ,  բանալու  նախաբաշխման  առաջարկված սխեմաներից  ոչ մեկը միաժամանակ չի ապահովում բարձր կատարողականություն՝ ցանցի մասշտաբայնության առումով: Առկա են խնդիրներ, ինչպիսիք են՝ հարևան հանգույցների միջև  բանալիների  համատեղ  օգտագործման  հավանականությունը  և    կայունությունը գրոհների նկատմամբ: "]}