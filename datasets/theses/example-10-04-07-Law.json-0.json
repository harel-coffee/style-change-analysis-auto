{"paragraph_source_docs": [0, 0, 0, 5, 2, 0, 0, 2, 0, 0], "paragraphs": ["Ժողովրդի  կամքի  արտահայտությունը  հանդիսանում  է  պետական  իշխանություն իրականացնող բոլոր  մարմինների բնականոն գործունեության  հիմքը:  Այն առավելապես  վերաբերում  է  օրենսդիր  իշխանությանը,  քանի  որ  ներկայացուցչական մարմիններն  անմիջականորեն  ընտրվում  են  քաղաքացիների  կողմից:  Սակայն ժողովրդի  կամքի  արտահայտությունը  համակարգի  ձևավորման  տեսանկյունից, վճռորոշ նշանակություն ունի նաև գործադիր ու դատական իշխանությունների համար, քանի  որ  վերջիններս  ձևավորվում  են  ընտրովի  ներկայացուցչական  մարմինների  կամ ընտրովի պետության գլխի կողմից: ", "Չնայած  դրան,  այդ  պարագայում  հիմնախնդիրներ  են  ծագում  գործադիր մարմինների  գործունեության  նկատմամբ  վերահսկողություն  իրականացնելու  և դատարանների անկախությունն ապահովելու ոլորտներում: ", "Տարաբնույթ չարաշահումներից ու կամայականություններից  խուսափելու նկատառումով անհրաժեշտ  է  գործադիր  իշխանության  նկատմամբ  նախատեսել  պետական վերահսկողության  գործուն  միջոցներ:  Կառավարման  խորհրդարանական  ձևի պայմաններում  դա  կառավարության  նկատմամբ  ուղղակի  խորհրդարանական վերահսկողությունն է:  Մինչդեռ  նախագահական  կամ  կիսանախագահական կառավարման ձևերի դեպքում վերահսկողությունն իրականացվում է նախագահի կող- մից  մասնակիորեն  նախատեսելով  նաև  խորհրդարանի  կողմից  իրականացվող վերահսկողության  տարրեր:  Ընդ  որում,  այդ  մարմինների  կողմից  իրականացվող վերահսկողությունը  առավելապես  կրում  է  քաղաքական  բնույթ,  մինչդեռ՝  զուտ իրավական  վերահսկողություն  իրականացնելու  առաքելությունը  վերապահված  է դատական իշխանությանը: ", "Վերականգնողական արդարադատության հիմքում ընկած է այն գաղափարը, որ պատժի նպատակներին կարելի է հասնել հանցագործությունների հետ կապված խնդիրները լուծելու և տուժողին պատճառված վնասը վերականգնելու միջոցով, այլ ոչ  թե  պատժելով։  Այն,  ի  թիվս  այլնի,  նախատեսում  է  աջակցության  միջոցներ հանցագործություն  կատարած  անձանց  համար`  նպատակ  ունենալով  նվազեցնել նրանց կողմից նոր հանցագործություն կատարելու հավանականությունը։ ", "Սահմանադրական  դատարանի  դատավորների  և  Վճռաբեկ  դատարանի դատավորների  թեկնածուներին ներկայացվող  պահանջները հիմնականում նույնական  են։  Այդ  դատարանների  դատավոր  կարող  է  ընտրվել  քառասուն  տարին լրացած,  միայն  ՀՀ  քաղաքացի  հանդիսացող,  ընտրական  իրավունք  ունեցող,  բարձր մասնագիտական  որակներով  և  մասնագիտական  աշխատանքի  փորձառությամբ, բարձրագույն կրթությամբ իրավաբանը։ ", "հիմնախնդիրները սահմանադրական բարեփոխումների համատեքստում Ժամանակակից  ազգային  պետական  շինարարության  պրակտիկայի  իրական խնդիրն ու դժվարությունը կայանում է հենց նրանում, ինչպես իրականացնել պետական իշխանության  համակարգի  վերափոխման  գործընթացը`  հաշվի  առնելով  հայ հասարակության առջև կանգնած ժամանակակից մարտահրավերների համաշխարհային  զարգացման  միտումների,  խնդիրների  պահանջները,  առանձ- նահատկություններն  ու  ավանդույթները:  Ցանկացած  մոդելների գործնական իրականացման  համար,  որոնք  կառուցված  են  արտասահմանյան  երկրների  փորձի օգտագործմամբ,  հարկավոր  է  դրա  համար  անհրաժեշտ  որոշակի  պայմաններ  ու նախադրյալներ  ստեղծել,  քանի  որ  ամենևին  էլ  ցանկացած  հանգամանք  չէ  որ երաշխավորում է քաղաքական ինստիտուտների և մեխանիզմների արդյունավետությունն  ու  ժողովրդավարական  լինելը  դրանք  մեկ  երկրից  մյուսը տեղափոխելու դեպքում: ", "Եթե  հենվելով  Արևմուտքի  փորձի  վրա  վերլուծենք  այն  պայմաններն  ու նախադրյալները, որոնք գոյություն ունեն ժամանակակից Հայաստանում իշխանությունների  բաժանման  սկզբունքի  վրա  իշխանությունը  կազմակերպելու համար, ապա կկանգնենք բավականին բարդ և հակասական իրավիճակի առջև: ", "Այդպիսի  ցենզեր  կարող  են  սահմանվել  նաև  դատական օրենսգրքով,  քանի  որ քննարկվող հոդվածի  5-րդ  մասի համաձայն՝ «Դատավորների թեկնածուների համար Սահմանադրական դատարանի մասին օրենքով և Դատական օրենսգրքով կարող են սահմանվել լրացուցիչ  պահանջներ»։  Սակայն  պետք  է  նշել,  որ  այդպիսի ձևակերպումը  չի  համապատասխանում  իրավական  որոշակիության  սկզբունքին. անհասկանալի  է  մնում՝  ինչպիսի  լրացուցիչ  պահանջներ  կարող  են  սահմանվել  այդ ակտերով։  Այս  դրույթը  կարելի  է  մեկնաբանել  այն  տեսանկյունից,  որ  լրացուցիչ պահանջները  պետք  է  կոնկրետացնեն  սահմանադրորեն  ամրագրված  դրույթները։ ", "Ինչպես նշված է Հայաստանի Հանրապետության սահմանադրական բարեփոխումների  հայեցակարգում. «Համամասնականության  և  գործառույթների հավասարակշռման  սկզբունքների  հիման  վրա,  համակարգային  մոտեցմամբ  ու միջազգային  փորձի  հաշվառմամբ  պետք  է  հաղթահարվեն  իշխանությունների բաժանման  և  հավասարակշռման  սկզբունքի  իրացման  հարցում  տեղ  գտած  բացերն  ու թերացումները՝  երաշխավորելով  «գործառույթ  –  ինստիտուտ  -  լիազորություն»  շղթայի ներդաշնակությունը, ինչպես նաև իշխանության թևերի գործառութային, հակակշռող և զսպող լիազորությունների հաշվեկշռվածությունը, լիազորությանը համարժեք հանրային-իրավական պատասխանատվության անխուսափելիությունը: ", "Միաժամանակ,  պետք  է  երաշխավորվի  իշխանության  բոլոր  թևերի  գործառութային անկախությունը:  Դրանց  միջև  փոխհարաբերությունները  պետք  է  կառուցված  լինեն հակակշիռների  ու  զսպումների  գործուն  համակարգի  վրա,  իսկ  սահմանադրական լիազորությունների  հարցում  առաջացած  վեճերն  իրավական լուծման  հստակ կառուցակարգեր պետք է ունենան»187: "], "source_docs_file": "Law.json"}