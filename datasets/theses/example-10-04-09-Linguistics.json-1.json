{"paragraph_source_docs": [1, 1, 1, 1, 1, 1, 0, 1, 1, 1], "paragraphs": ["Համաձայնելով այս իրողությանը` միևնույնն է, չենք պարզում, թե ինչ ասել է լինել ամբողջովին/իրապես/իսկական/հենց  կին:  Այս  նախադասության  և  A woman is a woman    նույնաբանության  միջև  գործաբանական  ու  իմաստաբանական  զուգահեռ տանելու  դեպքում  կտեսնենք,  որ  իրենց  հաղորդակցական-գործաբանական արժեքով դրանք միմյանց մոտ են: Երկուսն էլ ցանկանում են ցույց տալ ու ընդգծել այն  որակները,  որոնք  հատուկ  են  հենց  կանանց  և  ոչ  մի  ուրիշ  էակի:  Այժմ անդրադառնանք  այն  հարցին,  թե  ինչ  ասել  է  հատկանիշներ  կամ  որակներ,  որոնք բնորոշ  են  կանանց:  Հստակ  ասել,  թե  որոնք  են  այդ  հատկանիշները,  թերևս կնշանակի դուրս գալ տվյալ աշխատանքի բուն նպատակներից, սակայն ինչպիսին էլ  լինեն  այդ  հատկանիշները  և  ինչքան  էլ  ընդհանրական  լինեն  կանանց  համար, ակնհայտ  է,  որ  տարբերություններ  նույնպես  կան  կանանց  միջև  (հակառակ պարագայում  նրանք  բոլորն  իրոք  նույնը  կլինեին,  ինչը  հակասում է կենսաբանության  ամենաբազային  ճշմարտությանը):  Այստեղ  տեսնում  ենք խոսքային  իրադրության,  խոսողի  հաղորդակցական  նպատակի  և  համատեքստի կարևորությունը: Հստակ  է, որ կնոջ հատկանիշներն ու բնորոշ որակները միասին մի  շարք  են  կազմում,  որոնցից  ոչ  բոլորն  են  նկատի  առնվում  որևէ  խոսքային իրավիճակում:  Այսինքն`  այդ  հատկանիշներից  մեկը  կամ  մի  քանիսը  կարող  են ձևավորել  ասույթի  գործաբանական  ներուժը  և  հանդես  գալ  որպես  այդ  ասույթի գործաբանական  նշանակություն,  մինչդեռ  մյուսները  չիրականացվեն  տվյալ խոսքային  իրավիճակում (Bach  1999;  Ochs  1979b;  Bianchi  2004):  Այստեղ միանշանակ  գործում  են  նաև լեզվի  ու  մարդկանց  գիտակցության  մեջ արմատացած  որոշակի  կարծրատիպային  մոտեցումներ:  Օգտագործելով  կին բառը`  խոսողը  շատ  կամ  քիչ  (ըստ  հաղորդակցական  նպատակի  պահանջի) իրականացնում  է  նաև  այդ  կարծրատիպային  նշանակությունները  իր  ասույթի գործաբանական  նշանակության  մեջ:    Սա  լավ  է  երևում  հետևյալ  օրինակի  վրա: ", "Փորձենք A  woman  is  a  woman-ի  կառուցվածքով  ստեղծել  հետևյալ նույնաբանությունները: ", "A Congresswoman is a Congresswoman. A businesswoman is a businesswoman. Չի  բացառվում,  որ  այս  կառույցները  հետագայում  մուտք  գործեն  լեզվի  մեջ  ու կիրառվեն,  սակայն  այսօր  նման  նույնաբանություններ  կիրառության  մեջ  չեն հանդիպում: Ու հենց սա է հետաքրքիր, թե ինչու նույն (Art) N is (Art) N կառույցին պատկանող նույնաբանություններից մեկը խոսքում ստանում է հաղորդակցական- գործաբանական  արժեք  ու  կիրառվում  է  խոսողի  միտքն  արտահայտելու  համար, իսկ  մյուսը`  ոչ:  Տարբերությունն  այն  է,  որ  congress  գոյականը,  woman-ի  հետ կիրառվելով  որպես  congresswoman,  որևէ  հատուկ,  առանձնացող  ու  միայն  իրեն բնորոշ հատկանիշներ առաջ չի բերում: Ըստ էության congressman և congresswoman գոյականների միջև բոլոր հասարակական, կարծրատիպային ու նախապաշարմունքային  տարբերությունները  վերացված  են:  Նրանց  միջև  միակ տարբերությունն  այն  է,  որ  մեկը  նշանակում  է  արական  սեռի  անձնավորություն, իսկ մյուսը` իգական:  Մնացած հարթություններում` մասնագիտական պահանջներ,  պարտականություններ,  աշխատանքային  ընթացակարգեր  ու նույնիսկ բուն աշխատանքը երկուսի համար էլ նույնն են: Կարող ենք հետևություն անել,  որ  նույնաբանությունը  շեշտում  է  իր  կառույցում  առկա  գոյականի  այն հատկանիշները,  որոնք  դրան  առանձնացնում  են  ու  հատուկ  են  դարձնում, տարբերում  են  մյուսներից:  Իսկ  թե  այդ  առանձնահատկություններից  որը  նկատի կառնվի  խոսողի  կողմից,  կախված  է  խոսքային  իրադրությունից  ու  խոսողի հաղորդակցական  նպատակից:  Ըստ  խոսողի  հաղորդակցական  նպատակի`  այն ձեռք  կբերի  գործաբանական  որոշակի  արժեք:  Ըստ  հաղորդակցական  նպատակի` խոսողը,  ասելով A woman is a woman, կարող  է  նկատի  ունենալ  կնոջ ֆիզիկական թույլ  կարողությունը  տղամարդու  համեմատ  կամ  կնոջ  ավելի  նրբանկատ, հոգատար  լինելը  կամ  էլ  կարող  է  մեկ  այլ  հատկանիշի  վրա  շեշտ  դնել,  որն ընդհանուր  առմամբ  կին  բառի  կոնցեպտային  դաշտի  մեջ է  մտնում: ", "Նույնաբանության  նշանակության,  գործաբանական  ներուժի  սահմանները  գծվում են  դրա գոյականական  անդամի  իմաստային  դաշտի բաղադրիչների` նշանակությունների  կիրառելիության  հնարավորությունից:  Նույնաբանությունը, որի գոյականական անդամը woman (կին), boy (տղա), dog (շուն), girl (աղջիկ) և այլն է,  արտահայտում  է  այնպիսի  նշանակություն,  որը  տեղավորվում  է  տվյալ գոյականի իմաստային դաշտում` շեշտը դնելով այն հատկանիշի բաղադրիչի վրա, որը  խոսողը  նպատակահարմար  է  համարում  տվյալ  դիսկուրսում:  Լինելով  փակ շղթա  իր  կառուցվածքով`  նույնաբանությունը  վերահաստատում  ու  ընդգծում  է տվյալ  պահին  խնդրո  առարկա  և  խոսողի  հաղորդակցական  նպատակ հանդիսացող  հատկանիշի  իրողությունը  և  ճշմարտացիությունը:  Սա,  իհարկե, հեշտ է ուսումնասիրել ու առավել տեսանելի է հետազոտել այն պարագայում, երբ գոյականն ու դրա իմաստներն արդեն արձանագրված են: Այս պարագայում տվյալ բառն  օգտագործողը,  եթե  տիրապետում  է լեզվին,  գիտի  այդ  բառի  բոլոր իմաստները  և  երբ  օգտագործում  կամ լսում  է  դրանով  կազմված  որևէ նախադասություն, այդ թվում` նույնաբանություն, նա կարողանում է բացառել այն իմաստները,  որոնք  տվյալ  խոսքային  իրավիճակում  տեղին  չեն,  այսինքն`  չեն բխում խոսակցության տրամաբանությունից, և թողնում է այն իմաստը, որը տեղին է: ", "Այժմ անդրադառնանք երկրորդ օրինակին. I  am  a  man,  I’m  21,  I  play  rugby,  soccer,  I  swim  and  go  to  the  gym.  I’m  6’5  and even if I’m in good shape for my training, I can’t say I’m manly, like really manly because of the morphology of my body caused by my genes. There are men that are men and men that  are  manly  men.  Manly  does  not  have  anything  to  do  with  having  big  muscles  and acting  like  a stupid  tough guy« not  at  all.  (comment  by  Rubenz69  “RubenzUniversum  -  6.9.7” Universum  d7  under   https://www.youtube.com/watch?v=BiyBAmCE7d0  (accessed  17 September, 2014)) Այս  օրինակում  ուսումնասիրենք  men  գոյականի  իմաստները  ու  փորձենք պարզել` արդյո՞ք դա որևէ առնչություն ունի նույնաբանության հաղորդակցական- գործաբանական  արժեքի  հետ:  Եվ  այսպես,  մենք    տեսնում  ենք,  որ  men  բառը կիրառվել  է երեք  տարբեր  իմաստներով:  Նույնաբանության  կառույցի  մեջ  առաջին men–ը  նշանակում  է  արական  սեռի  ներկայացուցիչ,  իսկ  երկրորդը  վերաբերում  է հիմնարար  ֆիզիոլոգիական  հատկանիշներին,  ինչպիսիք են`  ընդգծված ֆիզիկական ուժ, քաջություն,  որոնք տղամարդուն տարբերակում են կնոջից: Տվյալ նույնաբանական  կառույցի  մեջ  ըստ  հերթականության  երրորդ  men-ը  կրկին նշանակում  է  արական  սեռի  ներկայացուցիչ՝  բառի  բառարանային  առաջին իմաստով,  իսկ  արդեն  թվով  չորրորդ men-ը  (manly men)  շեշտում  է  տղամարդուն ամենաբնորոշող  հատկանիշներից  (համարձակություն,  ուժ,  վստահություն)  այն նեղ  շրջանակը,  որ  խիստ  արտահայտված  է  ուժեղ,  քաջ  տղամարդկանց  մոտ:  Այդ հատկանիշներն  արդեն  մի  ուժեղ  տղամարդուն  առանձնացնում  են  մյուսից:  Այլ կերպ  ասած,  եթե  փորձենք  բացել  այս  նույնաբանությունը,  կստացվի  հետևյալը. կան  տղամարդիկ  (արական  սեռի  ներկայացուցիչներ),  որոնք  տղամարդ  են  (քաջ, ուժեղ),  և  կան  տղամարդիկ  (արական  սեռի  ներկայացուցիչներ),  որոնք  տղամարդ են  (չափազանց  ուժեղ  են,  շատ  ընդգծված  կերպով  համարձակ):  Այստեղ  պետք  է անպայման  նշել,  որ  թվով  չորրորդ  men-ի  իմաստի  նշված  ձևով  կիրառման  և ընկալման  գործում  մեծ  դեր  ունի  manly  ածականը:  Այժմ  դիմենք  Օքսֆորդի բառարանին ու ստուգենք man/men բառի իմաստը: ", "Man between men and women. some people think are particularly male: 1. Come on, now  – be a man. 2. She’s more of a man than he is. (Oxford Advanced Learner’s Dictionary 2005) Բառարանում նշվում է տասնչորս իմաստ man բառի համար, սակայն տվյալ դեպքում  մեզ  հետաքրքրում  են  առաջին  ու  տասներկուերորդ  իմաստները:  Հաշվի առնելով, որ Օքսֆորդի բառարանը  men բառի իմաստի համար հղում է կատարում բառի  եզակի  թվի  բառարանային  հոդվածին,  մենք  համարել  ենք,  որ  հոգնակի  ու եզակի  թվի  պարագայում  բառիմաստը  նույնն  է:  Man  բառի  առաջին  իմաստը վերաբերում է նրա սեռին ու տարիքին` արական սեռի ներկայացուցիչ, ով հասուն տարիքում է:  Միայն  տասներկուերորդ իմաստն է վերաբերում  այն հատկանիշներին ու որակներին, մասնավորապես` ուժ, քաջություն, որոնք բնորոշ են տղամարդկանց` ըստ հանրության մեջ ընդունված կարծրատիպի: ", "Ա-11  համարում  Թեշրին  ի  Ըհրօյ  բառը  փոխարինվում  է  Քէնունը  Ըգտիմ  (դեկտեմբեր) բառով, որին փակագծերում հետևում է ԴԵԿ. հապավումը: ", "Նույնաբանության  գործաբանական  ներուժը  վերծանելիս  մենք  տեսնում  ենք,  որ գործ  ունենք  մի  դեպքի  հետ,  երբ  բառի  իմաստային  դաշտի  նշանակությունները կիրառվում են առանձին, և յուրաքանչյուր  դեպքում բառը որևէ որոշակի իմաստ է արտահայտում: Այսպես` նույնաբանական կառույցի առաջին men-ը վերաբերում է բառի  առաջին  բառարանային  իմաստին,  իսկ  երկրորդ    men-ը  վերաբերում  է ընդհանրապես  արական  սեռի  ներկայացուցիչներին,  ովքեր  իգական  սեռից տարբերվում  են  արտաքին  հատկություններով:  Երրորդ men-ը  կրկին  վերաբերում է  արական  սեռի  ներկայացուցիչներին,  իսկ  արդեն  նույնաբանական  կառույցի չորրորդ  men-ը  (manly men)  վերաբերում  է  որոշակի  տեսակի  տղամարդկանց, որոնք  ունեն  ոչ  միայն  տղամարդուն  բնորոշ  քաջություն,  ուժ,  այլև  հավելյալ ընդգծված առնական հատկանիշներ, ընդ որում` այդ հատկանիշները պարտադիր չէ, որ կապված լինեն անմիջապես արտաքին տվյալների հետ: Խոսքն արդեն ավելի հոգևոր,  մտավոր  կարողությունների  մասին  է,  որակներ,  որոնք  կապված  են տղամարդու  խառնվածքի,  կամքի  ուժի  ու  պահվածքի  հետ:  Այսինքն`  ընդհանուր արական  սեռի  ներկայացուցիչներից  որոշ  մասն  առանձնացվում  է`  ըստ  նրանց բնորոշ  խիստ  տղամարդկային  համարվող  հատկանիշների:  Տվյալ  պարագայում այդ  տարբերակիչ  հատկանիշը  առնականությունն  է  կամ  այն  հատկանիշները, որոնք բնորոշ են տղամարդու  արքետիպին: ", "Տվյալ  նույնաբանության  գործաբանական  ներուժի  կազմավորման  և ընկալման  առումով  կարևոր  են  ինչպես  լեզվական  համատեքստը,  այնպես  էլ հանրային համատեքստը/հարատեքստը: ", "Նույնաբանությանն ուղեկցող համատեքստը տալիս է այն իմաստային դաշտի շրջանակը, որտեղ իրականանում է նույնաբանության գործաբանական նշանակությունը: Համատեքստից է կախված, թե նույնաբանությունը կազմող գոյականի տարբեր իմաստներից կոնկրետ որ մեկը պետք  է  արտահայտվի  տվյալ  գոյականի  միջոցով  տվյալ  նույնաբանական կառույցում:  Այստեղ  կարևոր  է  առանձնացնել  հարատեքստը:  Man  բառի պայմանականորեն  երկրորդ,  բառարանում  տասներկուերորդ  իմաստի  մեջ շեշտվում  է,  որ  տղամարդուն  վերագրվող  հատկանիշները  համապատասխանում են  հանրության  որոշ  շերտերում  ընդունված  մտածելակերպին  ու  հանրային կարծիքին:  Սա  ցույց  է  տալիս,  որ  որոշ  բառեր, դարձվածքներ,  լեզվակիր հանրույթի  մոտ  ունեն  որոշակի  արմատացած  գործաբանական  նշանակություն: "], "source_docs_file": "Linguistics.json"}