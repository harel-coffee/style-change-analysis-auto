{"paragraph_source_docs": [1, 1, 1, 2, 0, 1, 2, 1, 0, 1], "paragraphs": ["Թեմայի  արդիականությունը.  Հանրային  ծառայողի`  մի  կողմից  իբրև  սոցիալ- քաղաքական  և  մյուս  կողմից՝  իրավական  հարաբերությունների  կրողի  ամենակարևոր գործառույթը  պետության  և  հասարակության  միջև  միջնորդի  դեր  կատարելու կարողությունն է, որը մեծապես կախված է հանրային ծառայողի կողմից իր կատարած գործի բարոյա-սոցիալական իմաստի գիտակցման  աստիճանից:  Պետական կառավարման գործառույթների  արդյունավետ իրականացումը մեծ չափով պայմանավորված  է  առկա  հանրային  ծառայության  ինստիտուտի  բարոյական նկարագրից  և  որակներից:  Արդի  պայմաններում  ՀՀ  պետական  կառավարման համակարգի առջև ծառացած են մի շարք բարդ արտաքին և ներքին (կոռուպցիայի դեմ պայքարի  արդյունավետ  միջոցների  ստեղծում,  պետական  կառավարման  որակի բարձրացում,  քաղաքացիական  հասարակության  և  պետության  փոխազդեցության զարգացում) բնույթի խնդիրներ, որոնց լուծումը, ի թիվս այլ գործոնների, պահանջում է վերանայել  պետական  կառավարման  համակարգում  բարոյա-էթիկական  արժեքների, նորմերի  ներդրման  և  պահպանման  առաջնահերթությունները,  քանի  որ  միայն հանրային  ծառայողների  բարձր  բարոյական  հեղինակության  դեպքում  է  հնարավոր ձեռք  բերել  հանրության  վստահությունը  և  աջակցությունը  նոր  քաղաքական նախաձեռնությունների  և  ծրագրերի  իրականացման  համար:  Իսկ  պետական կառավարման  համակարգում  բարձր էթիկական  մշակույթի  ձևավորումն  ու պահպանումը  կարող  է  հանդիսանալ  նաև  պետական  կառավարման  դեմոկրատական արժեքների ամրապնդման երաշխիք: ", "Անկախ  պետականության  հռչակումից  հետո,  երբ  նախկին  վարչահրամայական կառավարման  մեթոդները  համարվեցին  ոչ  գործունակ,  նոր  հանրային  ծառայության ինստիտուտի  ձևավորումը  և  անցկացված  բարեփոխումները,  ընդունված  մի  շարք օրենքներն  ու  նորմատիվային  ակտերը  դեռևս  չեն  կարողացել  ամբողջությամբ  լուծել հանրային  ծառայողների  պետական  կառույցների  նկատմամբ  լոյալության,  պետական շահերի՝ իրենց  անձնական շահերին գերադասման, իբրև բարձրագույն պատասխանատվություն՝  հանրությանը  ծառայելու  սկզբունքների  գիտակցման  և պահպանման  խնդիրները:  ՀՀ  կառավարման  համակարգում  էթիկական  մշակույթի բարձրացումը, հանրային ծառայողների էթիկական  արհեստավարժության կատարելագործումը  կարող  է  նպաստել  հանրային  վստահության  բարձրացմանը  մի կողմից,  և  մյուս  կողմից՝  հանրային  ծառայողների  կողմից  իրենց  կատարած  գործից բավարարվածության աստիճանի ավելացմանը: Դեռևս, Մ. Վեբերն է նշել, որ հանրային ծառայությունը ոչ թե աշխատանք է, այլ՝ կոչում: Քաղաքացին, անցնելով ծառայության, ստիպված  է  հրաժարվել  մի  շարք  ազատություններից  և,  փոխարենը,  օգտվում  է  այն առավելություններից,  որը  տալիս  է  հանրային  ծառայությունը:  Իսկ  պետական կառավարման  համակարգում  էթիկական  մշակույթի  ցածր  մակարդակը  պատճառ  է հանդիսանում  այնպիսի  արատավոր  երևույթների  տարածմանը,  ինչպիսիք  են կոռուպցիան, հովանավորչությունը, նեղ, խմբակային շահերի իրականացումը՝ ի հաշիվ հանրային  շահի  և  բարօրության:  Էթիկական  նորմերի  և  սկզբունքների  խախտումը հաճախ  կարող  է  հանգեցնել  նաև  միջանձնային  կոնֆլիկտների  հենց  հանրային ծառայության  համակարգում  և  վնաս  հասցնել  ծառայողների  աշխատանքային մոտիվացիային:  Իսկ  ցածր  աշխատանքային  մոտիվացիայով  հանրային  ծառայողը  չի կարող  բարձր  պահել  իր  գործատու  պետական  կառույցի  համբավը  և  հանրային ծառայության հեղինակությունը: ", "Վերը  նշված  գործոնները  հանրային  ծառայության  համակարգում  էթիկական նորմերի  ներդրումը,  հանրային  ծառայողների ՝էթիկական  արհեստավարժության բարձրացումը  և  գնահատումը  կադրային  քաղաքականության  բոլոր  փուլերում դարձնում  են  անհրաժեշտություն:  ՀՀ-ում  էթիկական  նորմերի  և  սկզբունքների ներառումը  հանրային  ծառայողների  պատրաստման,  ընտրության,  նշանակման, վերապատրաստման, ատեստավորման և կարիերային առաջընթացի գործընթացներում  հնարավորություն  կտան  լուծելու  հանրային  ծառայողի  հանրային ծառայության  ինստիտուտի  հետ  նույնականացման,  հանրային  վստահության բարձրացման  և,  առհասարակ,  պետական  կառավարման  որակի  բարձրացման խնդիրները: ", "Իրավագիտակցությունը  հասարակության  սոցիալ-իրավական, քաղաքական, հոգևոր-մշակութային  զարգացման  կարևորագույն  բաղադրատարրն  է:  Այն  դեռևս  վաղ ժամանակներից ուղեկցել է մարդկությանը իր բնապատմական զարգացման գործընթացում`  ունենալով  կարևոր  դեր  հասարակական  կյանքում,  այդ  իսկ  պատճառով իրավագիտակցության հիմնախնդիրը մշտապես գտնվել և շարունակում է գտնվել տարբեր գիտությունների  հետաքրքրության  շրջանակներում:  Իրավագետներն  ուսումնասիրում  են իրավագիտակցությունը  որպես  իրավական  հայացքների  և  պատկերացումների ամբողջություն:  Փիլիսոփաներն  ուսումնասիրում  են  իրավագիտակցությունը  որպես հասարակության  գիտակցության  ձև:  Սոցիոլոգների  համար  այն  կարևորվում  է  որպես սոցիալական  վերահսկողության  ինստիտուտ:  Հոգեբաններն  իրավագիտակցության  մեջ կարևորում են անձի հոգեբանական առանձնահատկությունները: Մշակութաբաններին այն հետաքրքրում  է  որպես  կոնկրետ  հասարակության  սոցիալական  մշակույթի  հատուկ  և նշանակալից դրսևորման ձև:1 Իսկ քաղաքագիտության շրջանակներում на соискание ученой степени кандидата социологических наук, 2005, с. 47. իրավագիտակցությունը  կարևորվում  է  քաղաքական  գործընթացներում  անհատի  կողմից դրսևորվող  քաղաքական  վարքագծի,  քաղաքական  մասնակցության,  հասարակություն- պետություն փոխհարաբերությունների ուսումնասիրության տեսանկյունից: ", "Դիտարկելով  երիտասարդությանը,  որպես  նոր  արժեհամակարգի  կրող  և տարածող՝  կարող  ենք  պնդել,  որ  հենց  երիտարադնության  ակտիվ  դերակատարմամբ  են հաստատվելու  քաղաքականության  մեջ  համագործակցության  մշակույթի,  ինչպես  նաև հասարակության  մասնակցային  մշակույթի  տարրերը։  Երիտասարդությունը,  ստանալով մրցունակ  կրթություն,  տիրապետելով  ժամանակակից  ՏՀՏ  գործիքներին  և  բաց  լինելով նորարարական գաղափարների համար կարող է հաստատել քաղաքական հաղորդակցության  նոր  չափանիշներ,  ինչպես  նաև  թելադրել  սեփական  որոշիչ  դերը մասնակցային և անմիջական ժողովրդավարության զարգացման գործում։ ", "Հետազոտության  ընդհանուր  մեթոդաբանությունը. Ատենախոսության մեթոդաբանական հիմքը կազմում են գիտական ուսումնասիրությունների համագիտական  և  համատրամաբանական  մեթոդներն  ու  սկզբունքները:  Տվյալ աշխատանքի նշված նպատակը  և  խնդիրները ենթադրում են գիտական հետազոտության հետևյալ սկզբունքների կիրառում` համակարգայնություն, օբյեկտիվություն,  որոշակիություն,  ներքին  տրամաբանական  անհակասականություն: ", "Անտիկ  փիլիսոփայության  մեջ  քննության  են  առնվում  պետության  և  իրավունքի փոխհարաբերակցության,  իրավունքի  և  ուժի,  իրավունքի  և  արդարության,  ինչպես  նաև` իրավունքի սոցիալական արժեքի վերաբերյալ հիմնախնդիրները: ", "Ատենախոսության  շրջանականերում  իրականացվել  է  քանակական  հետազոտություն (անկետավորում)՝  կիրառելով  ընտրանքի  ձևավորման  պատահականության  սկզբունքը (առաջին  փուլում  պատահականության  սկզբունքի  համաձայն՝  ընտրվել  են  պետական կառավարման  մարմինները,  իսկ  երկրորդ  փուլում՝  ընտրված  մարմինների աշխատակիցները):  Ինքնակառավարվող  հարցումն  իրականացվել  է  պետական կառավարման  մարմիններում  ընդունված  էթիկական  նորմերի,  սկզբունքների,  առկա կարգավորումների  և  հիմնախնդիրների  մասին  բաց  և  փակ  հարցեր  պարունակող հարցաշարով:  Հետազոտվող  թեմայի  կիրառական  առանձնահատկությունը  և միջգիտական  կարգավիճակը  պահանջում  են  համեմատական,  համալիր  և ինտեգրատիվ մեթոդների համատեղ կիրառում: ", "Երիտասարդության քաղաքական  ակտիվության վերլուծության  ժամանակ կիրառվել  է  համեմատական  մոտեցում  (Գ.  Ալմոնդ,  Ջ.Փաուէլ,  Կ.Ստրոմ  և  ուրիշներ)3,  որը թույլ  է  տալիս  բացահայտել  սոցիալականացման  էական  հատկանիշները,  ուսումնասիրել նրա փոխկապակցվածությունը քաղաքացիության ինստիտուտի, սահմանադրականության և մասնակցային ժողովրդավարության հետ: ", "Ուսումնասիրության օբյեկտը կազմում  են  հանրային  ծառայության  էթիկայի  դերն  ու գործառույթները,  ՀՀ-ում  պետական  կառավարման  համակարգ-հանրային  ծառայող- քաղաքացի  փոխվստահության հարաբերությունների ամբողջությունը, ինչպես նաև՝ ՀՀ պետական  կառավարման  համակարգում էթիկական քաղաքականությունների ներդրման  և  կատարելագործման  միջազգային  դրական  փորձի  կիրառման հնարավորությունները: "], "source_docs_file": "Political Science.json"}