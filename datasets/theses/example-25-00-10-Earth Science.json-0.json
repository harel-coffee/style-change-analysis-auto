{"paragraph_source_docs": [0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0], "paragraphs": ["Բուսական աշխարհի հազվագյուտ և վերացող տեսակները:  Էնդեմիկ  բույսերը հանդիսանում են բուսական աշխարհի առավել առանձնահատուկ տարրերը: Սյունիքի մարզում հաշվվում են 17 տեսակի էնդեմիկ բույսեր, որոնք տարածվում են Զանգեզուրի լեռնաշղթայի  ալպիական  գոտում:  Էնդեմիկներից  հետաքրքրություն  են  ներկայացնում այն տեսակները, որոնց արիալը սահմանափակվում է մեկ լեռնային համակարգով կամ մեկ լեռնային  զանգվածով:  Դրանցից  Լվածաղիկ  Զանգեզուրին,  Արաբախոտ հայկականը,  Շնկոտեմ  Զանգեզուրին  և  Սիմֆիանդրա  Զանգեզուրին  համարվում  են մերձարաքսյան լեռնաշղթաներին բնորոշ էնդեմիկներ, իսկ Բարգուշատի  լեռնաշղթայի նեղտեղային  էնդեմիկներից  է Գազ աղասիի տեսակը [70]: ", "Ձագախոտ  ելունդավոր  տեսակը  բավական  հազվագյուտ  տեսակ  է  Հայաստանի ֆլորայի  համար,  այն  աճում  է  միայն  մերձարաքսյան  լեռնաշղթաների  ալպիական գոտում:  ՀՀ-ում  միայն  Խուստուփ  լեռան  վրա  է  հանդիպում  յուրահատուկ  կովկասյան էնդեմիկ`  Մանուշակ  Կովկասյանը,  որն  այստեղ  է  թափանցել  հավանաբար  արևելյան Անդրկովկասից:  Այստեղ  էնդեմիկ  տեսակները,  հանդիպում  են  սահմանափակ  ձևով  և հանդես են գալիս մեկ լեռնային համակարգով կամ մեկ լեռնային զանգվածով: ", "Անիսոն  Գրոսսեյմի  (Pimpinella  grossheimii):  Հայաստանի  ԳԱ  Բուսաբանության ինստիտուտի հերբարիումում պահպանվում է այս տեսակի հերբարիումային մեկ թերթ` հավաքված  1963թ.-ին  Յ.Մուլկիջանյանի  կողմից  Մեղրու  շրջանի  Լիճք  գյուղի շրջակայքից [9]: Բալոյանի կողմից 1986թ-ին հայտնաբերվել է Զանգեզուրի լեռնաշղթայի Գազանասար  լեռնագագաթի  արևելյան  լանջին,  Գազանա  լճի  շրջակայքից  2800-3200մ բացարձակ բարձրության վրա: ", "Կենդանական  աշխարհը:  Սյունիքի  մարզում  կենդանական  աշխարհը փոփոխվում  է  ըստ  ուղղաձիգ  գոտիների:  Սիսիանի,  Գորիսի,  Կապանի  շրջաններում հանդիպում  են  կովկասյան  անտառներին  ու  բարձրալեռնային  շրջաններին  հատուկ կենդանիներ, իսկ Մեղրու տարածաշրջանում` իրանական բարձրավանդակին հատուկ կենդանիներ: ", "Անտառային գոտում կաթնասուններից բնորոշ են կճղակավորները` այծյամները, որոնք  այսօր  շատ  վայրերում  անհետացման  եզրին  են  հասել:  Գիշատիչներից տարածված են անտառային կատուն, իսկ թռչուններից` շիկահավերը, գորշ մորեկանը, կարմրատուտը,  փայտփորիկը,  սև  արոսը,  երգող  արոսը,  զանազան  դեղնածղրիկները, սև  և  կապույտ  երաշտահավերը,  բացատներում`  արտույտները,  սերինոսները, խացկտիկները, բվերն ու բվեճները: ", "Սողուններ  անտառային  գոտում  համարյա  բացակայում  են.  հանդիպում  են օձանման անոտ մողեսները, իսկ երկկենցաղներից` ծառագորտերը: ", "Կրծողներից  բնորոշ  են  շիկառնետը,  անտառային  քնամոլը  և  անտառամուկը: ", "Միջատների  աշխարհը  բազմաթիվ  է:  Լեռնային  գետերի  և  վտակների  ափերին սովորական է ցիցինդել բզեզները և կապույտ խլենիուսները: Ջրերի երեսին հանդիպում են  գեռիս  ջրչափը:  Քարերի  հարևանությամբ  ապրում  է  պուտամոն  խաչափառը: ", "Փափկամարմիններից  Սյունիքի  մարզի  տափաստանային  գոտում  տարածված  է հեսսեոլա  և  կարաբագիա  տեսակները:  Բզեզներից  բնորոշ  են  խոշոր  գնայուկները, լուսատիտիկները, բրոնզաբզեզները,  երկարակնճիթների  անտառային  խմբերը, կեղևակերները:  Հազվադեպ  հանդիպում  են  մոխրագույն  սև  բծերով  ալպիական ռոզալիան[3]: ", "Ցերեկային  թիթեռներից  են  մարզի  տարածքում  հանդիպում  են  եղինջաթիթեռը, սգաթիթեռը,  սադաֆաթիթեռը,  կապտաթիթեռները  և  սատիրները:  Գիշերային թիթեռներից տարածված են ծառերի վրա ապրող բոժոժագործները [28]: ", "Սյունիքի  մարզի  ցածրադիր  շրջաններում  և  նոսրանտառներում  բավականին տարածված  են  գայլերը,  աղվեսները,  նապաստակները,  կզաքիսները,  փորսուղները, աքիսները, կրծողներից` լեռնային ճագարամկները և համստերները, որոնք հանդիպում են  տարբեր  լանդշաֆտային  գոտիներում:  Թռչուններից  տարածված  են  կաքավները, տատրակները: Սողուններից հանդիպում են կովկասյան ագաման, ժայռաբնակ մողեսը, սահնօձերը և այլն [31]: ", "Բարձր  լեռնային  գոտում  կաթնասուններից  հանդիպում  են  վայրի  ոչխարներ, բեզոարյան  այծեր:  Այս գոտում հանդիպում է նաև  հովազը: Շատ  կան մանր  կրծողներ` ձյունաբնակ  դաշտամուկը,  անտառամկները,  սրնչակները:  Հարուստ  է  թռչնային աշխարհը` բնորոշ է լեռնային հնդուհավը (ուլարը), որը փոքր խմբերով հանդիպում են ամենաբարձր  և  քարքարոտ  լեռների  վրա  Զանգեզուրի  լեռնաշղթայում  Կապուտջուղի լանջերին:  Սովորական  է  նաև  եղջերավոր  արտույտը,  ալպիական  սերինոսը, գիշատիչներից`  խոշորամարմին գառնանգղը, ուրուրները, մկնորս բազեն: ", "Սառցադաշտերի  շրջանում  հանդիպում  է  կասպիական  հնդկահավը:  Զանգեզուրի լեռնաշղթայի վրա հանդիպում է կարմրաթև պատասողը: Երկկենցաղներից հանդիպում են կանաչ դոդոշը և անդրկովկասյան գորտը [3]: ", "Իրանական  աշխարհին  պատկանող  կենդանիների  գլխավոր  բնակատեղին, ինչպես արդեն նշել ենք, Մեղրու տարածաշրջանն է: ", "Սյունիքի  մարզի  տարածքում  կաթնասուններից  բնորոշ  են  խոզուկը,  որը  նաև հանդիպում  է  Կապանի,  երբեմն  էլ  Գորիսի  շրջանում:  Գիշատիչներից  տիպիկ  են շնագայլը  և  սիրիական  արջը:  Հազվադեպ  հանդիպում  են  վայրի  խոզերեր  և  շերտավոր բորենիներ: Քարքարոտ շոգ լեռնալանջերում և Մեղրու շրջանի ցածրադիր գոտիներում տարածված են մի շարք սողուններ որոնցից են` մողեսային օձը, գյուրզան, կույր օձը և փոքրիկ  վիշապաօձը [11]:  Այսպիսով  կարող  ենք  նշել  որ,  Սյունիքի  մարզում կենդանական  և  բուսական  ռեսուրսները  զբոսաշրջության  զարգացման  կարևոր աշխարհագրական  նախադրյալներից  են  համարվում,  որոնք  ներկայումս  մեծ  մասամբ ունեն պետական հոգածության կարիք: ", "Բնության հատուկ պահպանվող տարածքները:  Հայաստանի  բնության  հատուկ պահպանվող  տարածքների  համակարգը  կազմավորվել  է  դեռևս  ԽՍՀՄ  տարիներին` (ԲՀՊՏ),  3  պետական  արգելոցներ,  26  պետական  արգելավայրեր,  4  ազգային  պարկեր: ", "Սյունիքի  մարզում  են  գտնվում  պետական  արգելոցներից`  Շիկահողի,  Սև  լճի  իսկ արգելավայրերից`  Գորիսի,  Բողաքարի  և  Ծավի:  Վերջին  տարիներին  ձևավորվել  է «Արևիկ»  ազգային  պարկը:  2015թ.–ին  նախատեսվում  է  ստեղծել  «Տաթև»  ազգային պարկը: ", "Շիկահողի արգելոցը կազմավորվել է 1958թ.-ին, որը գտնվում է Ծավ և Շիկահող գետերի  ավազաններում,  զբաղեցնելով  10հզ  հեկտար  տարածություն:  Տարածվում  է արգելոցը  700-2400մ  բարձրությունների  վրա:  Շիկահողի  արգելոցն  առանձնանում  է  իր ուրույն  կլիմայով  հիմնականում  տաք  է  և  խոնավ,  ֆլորայի  ու  ֆաունայի  հազվագյուտ էնդեմիկ տեսակներով: ", "Շնորհիվ  բուսականության  անտառային  մեզոֆիլ  բնույթի,  այստեղ  լավ  են ներկայացված  Կովկասյան  բորեալ  տարրերը:  Շիկահողի  արգելոցի  պահպանության հիմնական  օբյեկտներն  են`  կաղնու,  բոխու  և  կաղնուտաբոխուտային  անտառները, ինչպես  նաև  հազվագյուտ  բուսական  համակեցությունները,  որոնք  սահմանազատված են  կենու,  արևելյան  հաճարենու,  ընկուզենու  պուրակների  տեսքով:  Անտառի  վերին սահմաններում  աճում  են  ենթալպյան  կաղնու,  կեչու  և  խառը  անտառներ:  Արգելոցի տարածքում  աճում  են  հազվագյուտ  ռելիկտային  պտերներ`  իժալեզու  սովորական, արծվապտեր  ղրիմյան,  շողավարդ  կաշե,  ձնծաղիկ  անդրկովկասյան,  խոլորձի,  հիրիկի, կակաչի  տարբեր  տեսակներ:  Այստեղ  լայն  տարածում  ունեն  նաև  բազմաթիվ  էնդեմիկ տեսակներ,  որոնցից  են`  տանձ  Զանգեզուրի,  մորենի  Թախտաջյանի,  վարդակակաչ խառը,  սրոհունդ  էլեոնորայի:  Մեծ  բազմազանությամբ  հայտնի  են  թռչունները,  որոնք Շիկահողում ներկայացված են 141 տեսակներով: ՀՀ կարմիր գրքում ներառված են շուրջ լանդշաֆտները  բազմազան  կենդանիների  համար հարմարավետ  բնակեցման  վայրեր  են  համարվում:  Կարմիր  գրքում  գրանցված թռչուններից  են`  վայրի  հնդկահավը,  գառնանգղը,  սև  անգղը,  սպիտակագլուխ  անգղը: ", "Սողուններից  տարածում  ունեն  դեղնափորիկը,  գյուրզան  և  ջրային լորտուն, կաթնասուններից տարածված են` գորշուկը, նապաստակը, գայլը, աղվեսը, բեզոարյան այծը, հայկական մուֆլոնը [13]: ", "Սև լիճ արգելոցը ստեղծվել է 1987թ-ին և գտնվում է Մեծ Իշխանասար հրաբխային լեռնազանգվածի  մերձգագաթային  մասում:  Այն զբաղեցնում  է 2658  մետր բարձրության վրա  գտնվող  համանուն  լճի  տարածքը  և  դրան  հարակից  շրջանների  բուսական  և կենդանական համակցությունները` 240 հեկտար մակերեսով: Արգելոցի ֆլորան իր մեջ ներառում  է  102  բուսատեսակներ:  Պահպանվող  օբյեկտներն  են  հանդիսանում հրաբխային  ծագում  ունեցող  ջրավազանը  և  նրան  հարակից  մարգագետնային համակեցությունները: Լճում կլիմայավարժեցված է Սևանի իշխան ձկնատեսակը [9]: ", "Սյունիքում  գրանցված  արգելավայրերից  են  Ծավի  սոսու  պուրակը,  Բողաքարը, Գորիսը և Զանգեզուրը: ", "Ծավի  սոսու  պուրակը  կազմավորվել  է  1958թ.  և  տեղադրված  է  Ծավ  և  Շիկահող գետերի  ափին,  700-800մ  բարձրության վրա: Այն  ընդգրկում է  60հեկտար տարածք, որը իր  տեսակի  մեջ  համարվում  է  Կովկասի  տարածաշրջանուն  միակ  բնական  սոսու պուրակը:  Ծավի  սոսու  պուրակը  պահպանվում  է  պալեոգենի  ժամանակաշրջանից: ", "Առանձին  ծառերի  բների  տրամագիծը  մինչև  3մ  է,  իսկ  բարձրությունը`  40-45մ: ", "Պուրակում աճում է մոտ 3000 ծառ: Այստեղ աճում են նաև այլ ռելիկտային տեսակներ` ընկուզենի,  շրջահյուս  հունական,  բազեզ  և  այլն  [3]:  Ծավի  սոսու  պուրակը  դասվում  է կենդանի հուշարձանների շարքին, իր ռելիկտային լայնատերև ծառատեսակներով: "], "source_docs_file": "Earth Science.json"}