{"paragraph_source_docs": [2, 2, 5, 2, 2, 1, 2, 2, 2, 0], "source_docs_file": "Law.json", "paragraphs": ["Սակայն կիսանախագահական  կառավարման  առկա բոլոր  մոդելների  սկզբունքային ընդհանրությունն  այն  է,  որ  նախագահը  լիազորված  է  արձակել  խորհրդարանը  (ի տարբերություն  նախագահական  կառավարման  ձևի)  և  սահմանադրությամբ ամրագրված լինելու դեպքերում այդպիսի որոշում կարող է կայացնել ինքնուրույն (ի տարբերություն խորհրդարանական հանրապետության)։ ", "Կիսանախագահական կառավարման առանձնահատկությունների բացահայտման  համար  պետք է  նաև բացահայտել  նախագահի  կողմից խորհրդարանի արձակման հիմքերը, ինչպես նաև վերլուծել սահմանադրություններով սահմանված՝ խորհրդարանի արձակման ընթացակարգերը։ ", "(վերնագրված` «Ընդհանուր նպատակներ»)  նախատեսված են քրեական օրենսգրքի հիմնական  նպատակները։  Այսպես,  այդ  հոդվածի  համաձայն  քրեական  օրենսգրքի նպատակներն  են  հասարակական  անվտանգության  ապահովումը`  նշանակվող պատիժների  սարսափեցնող  ազդեցությամբ  նախազգուշացնելով  ոտնձգության կատարումը,  դատապարտյալների  սոցիալական  վերականգնումը,  ինչպես  նաև նրանց  մեկուսացումը,  երբ  դա  պահաջվում  է  հասարակության  պաշտպանության շահերից ելնելով։ ", "Առաջինը՝  երբ  խորհրդարանական  ընթացակարգերի  պահպանմամբ  չի  հաջողվում նշանակել  վարչապետ  կամ  ձևավորել  կառավարությունն  ամբողջությամբ՝  ներառյալ այն  իրավիճակները,  երբ  խորհրդարանը  վստահության  քվե  չի  տալիս  նոր ձևավորված  կառավարությանը։  Խորհրդարանի  արձակման  հիմք  է  հանդիսանում նաև  խորհրդարանի  կողմից  գործող  կառավարությանն  անվստահություն  հայտնելը կամ  վստահություն  չհայտնելը։  Այս  դեպքում  խորհրդարանի  արձակումը,  որպես կանոն,  հանդիսանում  է  կառավարության  հրաժարականի  այլընտրանք։  Սակայն  մի շարք պետություններում այդպիսի այլընտրանքը չի նախատեսվում, և խորհրդարանի կողմից  գործող  կառավարությանն  անվստահություն  հայտնելը  կամ  վստահություն չհայտնելը կարող է ունենալ միայն մեկ հետևանք՝ կառավարության հրաժարական։ ", "Բացի  վերը  նշված  հիմքերից՝  կիսանախագահական  կառավարման  որոշ պետությունների  սահմանադրություններով  նախատեսվում  են  խորհրդարանի արձակման  լրացուցիչ  հիմքեր.  խորհրդարանի  անընդունակությունը՝  կայացնել  որևէ կարևոր  որոշում (ասենք՝  ընդունել  պետական  բյուջեն)  կամ  ընդհանրապես իրականացնել իր իրավասությունը, որոշակի ժամանակահատվածում խորհրդարանի նիստեր անցկացնելու անհնարինությունը և այլն։ ", "Կատարված  ուսումնասիրությունները  վկայում  են,  որ  իրավունքի  գլոբալացման գործընթացում  կարևորագույն  դերակատարություն  ունի  իրավունքի  բովանդակության հիմնաքար  հանդիսացող  իրավունքի  «իմաստի»  ստանդարտացումը:  Հայտնի  է,  որ «իմաստ»  հասկացությունը  բացահայտում է  ցանկացած  երևույթի էությունը, արդարացնելով  վերջինիս  գոյությունը,  միաժամանակ  հստակեցնելով  վերջինիս  տեղն ու  դերը  ընդհանուրը՝  հատուկին  հարաբերությունում։  Իմաստ  են  անվանում  նաև  որոշ առարկաների,  բառերի  կամ  գործողությունների  մտացածին  կամ  իրական նշանակությունը, որը կիրառվում է հասարակության կողմից78։    Եթե  խոսենք  իրա- վունքի  իմաստի  մասին,  ապա  մենք  նկատի  ունենք  ինքնաընկալումը,  ինչը  գտնվում  է արդի պետության և իրավունքի տեսության ուսումնասիրության կիզակետում: ", "Կիսանախագահական  համակարգի  առանձնահատկությունները  դրսևորվում են  նաև  նախագահ-կառավարություն  հարաբերությունների  ոլորտում,  որտեղ նախագահին  վերապահված  են  վճռորոշ  լիազորություններ։  Կիսանախագահական կառավարման  տարբեր  մոդելներում  այդ  լիազորությունները՝  որոշ  դեպքերում էականորեն, տարբերվում են։ ", "Սակայն բոլոր դեպքերում ընդհանուր սկզբունքը պահպանվում է. նախագահն է  ձևավորում  կառավարությունը՝  այս  կամ  այն չափով  համագործակցելով խորհրդարանի հետ։ ", "Թերևս, իշխանությունների տարանջատման անհրաժեշտությունն  ինքնին  ենթադրում  է,  որ  կառավարության  ձևավորման ընթացակարգերում  նախագահի  լիազորությունները  պետք  է  հակակշռվեն  օրենսդիր և  գործադիր  իշխանությունների՝  անհրաժեշտության  դեպքում  նախագահի  կողմից հնարավոր  կամայականությունները  սահմանափակելու  իրական  իրավական հնարավորություններով։  Ընդհանուր  միտումն  այն  է,  որ  որքանով  նախագահը ինքնուրույն  է  կառավարության  ձևավորման  ժամանակ,  այնքանով  պետք  է սահմանափակված լինեն նրա հնարավորությունները կառավարության պաշտոնանկության  գործընթացներում։  Այսպես,  Ֆրանսիայի  սահմանադրության համաձայն  (8-րդ  հոդ.)՝  նախագահը  նշանակում  է  վարչապետին  և  վերջինիս ներկայացմամբ՝  կառավարության  մյուս  անդամներին։  Միևնույն  ժամանակ, նախագահը  կարող  է  դադարեցնել  վարչապետի  կողմից  իր  գործառույթների իրականացումը՝  միայն  վերջինիս  կողմից  կառավարության  հրաժարականի  մասին դիմում ներկայացնելու դեպքում։ Սահմանադրության 50-րդ հոդվածի համաձայն, եթե Ազգային ժողովն ընդունում է պարսավանքի բանաձև կամ եթե այն հավանություն չի տալիս կառավարության ծրագրին կամ ընդհանուր քաղաքականության հռչակագրին, ապա  վարչապետը  պետք  է  Հանրապետության  նախագահին  ներկայացնի  դիմում՝ կառավարության հրաժարականի մասին։ Արդյունքում նախագահը կառավարություն ձևավորելիս գործնականում միշտ ստիպված է լինում հաշվի առնել խորհրդարանում քաղաքական  ուժերի  հարաբերակցությունը։  Հինգերորդ  Հանրապետությունում  երեք անգամ  (1986-1988 թթ.,  1993-1995 թթ.,  1999-2002 թթ.)  նախագահները  ստիպված  են եղել  ձևավորել  խորհրդարանում  մեծամասնություն  կազմող  և  իրենց  ընդդիմադիր քաղաքական ուժերի ներկայացուցիչներից կազմված կառավարություն։ ", "Միաժամանակ,  պետական  կառուցվածքի  վերաբերյալ  նույն  հարցերի  մեկնաբանման այսպիսի  հակադիր  կարծիքների  առկայությունը  վկայում էր  սոցիալական հակասությունների  աճի  մասին:  Լուսավորության  գաղափարակիրների  կողմից առաջարկված  այս  կամ  այն  ուղու  համապատասխանության  մասին  հարցի պատասխանը  կարող  էր  տալ  կոնկրետ  պետական  (քաղաքական)  պրակտիկան, առաջարկված պլանները իրականացնելու փորձը: "]}