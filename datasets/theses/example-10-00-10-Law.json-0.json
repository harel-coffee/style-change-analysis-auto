{"paragraphs": ["Իշխանությունների բաժանման  արդյունավետ  համակարգի  հաստատման սոցիալական  հիմք  կարող  է  լինել  միայն  տնտեսական  ու  հասարակական  կյանքի պլյուրալիզմը,  ազատ  ապրանք  արտադրողների  առկայությունը (պատմական հանգամանքներում  պայմանավորված  աստիճանով),  ովքեր  ունեն  իրենց  հատուկ շահերը  և  ճանաչում  են  մյուսների  իրավունքը  նույնպես  ունենալ  իրենց՝  մյուսներից տարբերվող  շահերը  և  արժեքները՝  պաշտպանելով  դրանք  բոլոր  թույլատրելի միջոցներով,  այդ  թվում  և  քաղաքական  մակարդակի  վրա:    Բարեփոխումները,  որոնք իրենց  նպատակն  են  հռչակել  երկրի  ժողովրդավարացումը,  նշանավորեցին  իրենցով խառը  տնտեսության  և  պլյուրալիստական  հասարակության  ստեղծմանն  ուղղած շարժման սկիզբը: Սակայն դրա հիմքում դրված են  միայն  առաջին  քարերը:  Իսկ ընդհանուր  առմամբ  դրա  վերակառուցման  գործընթացը  դեռևս  հեռու  է  ավարտված լինելուց:  Եվ  հենց  դա  էլ  երկրի  նոր  քաղաքական  համակարգի  ձևավորման  դեպքում բարդացնում  է  իշխանությունների  բաժանման  առաջավոր  սկզբունքներից  մեկի հաստատումը:  Հայկական  ազգային  կատարմամբ  բարեփոխումների  անցկացման շոկային  մեթոդների  հետևանքները,  մեր  կարծիքով,  նեղացրեցին  բավականին լայնաշերտ ինքնուրույն  ապրանք  արտադրողների և ընդհանուր  առմամբ հասարակության  միջին  շերտի  ձևավորման  հնարավորությունները:  1990-ական թվականների  սկզբին  տնտեսական  ոլորտում  զարգացող  միտումները  շարունակում  են վատթարացնել  ժողովրդավարական  պլյուրալիստական  տնտեսության  կայացման հեռանկարները`  ուժեղացնելով  դրա  մոնոպոլացումը:  Այդպիսի  իրավիճակում բարձրանում  է  պետական  շինարարության  գործընթացի  վրա  զուտ  սուբյեկտիվ գործոնների առավելագույն ներգործության ռիսկը և պետական կառավարման ձևերի ու մեթոդների  հաստատումը,  որոնք  ամենից  առաջ  սպասարկում  են  որոշակի  անձանց խմբային (կլանային) շահերը: ", "հ այ ե ց ակ ար գ , Ե ր և ան , 2014թ. Իշխանությունների բաժանման համակարգի հաստատման և հաջող գործունեության ևս մեկ նախադրյալ և պայման է հանդիսանում իրավական պետության ձևավորումը:  Եվ  այստեղ  ցավով  հարկադրված  ենք  արձանագրել  հասարակության անպատրաստ  լինելու  փաստը  իշխանությունների  բաժանման  սկզբունքի  իրացման խնդրի  լուծման  համար:  Հասարակական  կարգի  և  քաղաքական  իշխանության  բնույթի անորոշությունը  խոչընդոտում  է  հասարակության  կայուն  իրավական  բազայի ձևավորմանը,  զինաթափում  է  իշխանության  դատական  ճյուղը  և  այն  դարձնում  է քաղաքական  կոնյուկտուրայի  գերի:  Իշխանությունների  բաժանման  մեխանիզմի հաստատման  և  արդյունավետ  գործելու  համար,  այսպիսով,  բացարձակ  անհրաժեշտ  է ձևավորել  ուժեղ  և  անկախ  դատական  իշխանություն,  որն  ընդունակ  կլինի հասարակության մեջ ամրապնդել իրավունքի գերակայությունը: ", "Սահմանադրական  իրավունքի  տեսության  առանցքային  խնդիրն  էլ  հենց  այն  է, որպեսզի  երաշխավորվի  իշխանության  ճյուղերի  գործառնական  հավասարակշ- ռությունը  դինամիկայում:  Դրա  համար  սահմանադրական  ամեն  մի  գործառնական լիազորություն  պետք  է  հակակշռված  ու  զսպված  լինի  իշխանության  այլ  ճյուղերի համապատասխան լիազորություններով: ", "ՀՀ  Սահմանադրության  5-րդ  հոդվածում  ամրագրված  դրույթների  նորմատիվ բովանդակությունն  առաջին  հերթին  ելնում  է  Հայաստանում  պետական  իշխանության միասնությունից.  դիտարկվող  նորմը  հաստատագրում  է  իշխանության  տարբեր մարմինների  միջև  իշխանական  լիազորությունների  սահմանազատումը,  սահմանում  է այդ  մարմինների  ինքնուրույնությունն  իրենց լիազորությունների  իրականացման գործում  և  նրանց՝  մեկը  մյուսի  իրավասության  ոլորտ  ներխուժելու  անթույլատրե- լիությունը: ", "Ժամանակակից սահմանադրական իրավունքի շատ տեսաբանների (մասնավորապես՝ գերմանացի  պետականագետ Կ. Հեսսեի)  կողմից իշխանությունների տարանջատման  սկզբունքի  հիմնական  բնորոշիչները  համարվում  են  մարդկանց համատեղ  գործունեության  կարգավորումը  և  կարգապահությունը,  իշխանության առանձին ճյուղերի սահմանումը, դրանց իրավազորության որոշումը և սահմանափակումը, ընդհանուր աշխատանքի կարգավորումը, պետական մարմինների իրավազորության  հավասարակշռումը  և,  արդյունքում,  սահմանափակ  պետական իշխանության  միասնականությունը188:  Բանն  այն  է,  որ  չի  բացարձականացվում իշխանությունների  տարանջատման  պարագան:  Տվյալ  սկզբունքը  ենթադրում  է  նաև գործառնական  հստակեցված  ու  անկախաբար  իրականացվող  իրավասություններով օժտված  միասնական  իշխանության  տարբեր  թևերի  փոխգործակցություն  ու հավասարակշռվածություն:  Այդ  առումով  միջազգային  պրակտիկայում  փորձ  է  արվում սահմանադրորեն սահմանել իշխանության սահմանափակումները, ստեղծել իշխանությունների  փոխկապվածության, գործողությունների «պարտադրված» համաձայնեցման  համակարգ (խորհրդարանի  կողմից  կառավարության  ծրագրի հաստատում,  Նախագահի  արգելանքի  (վետոյի)  իրավունքը,  խորհրդարանի  կողմից Նախագահի  արգելանքի  հաղթահարման  իրավունքը,  խորհրդարանն  արձակելու Նախագահի իրավունքը, կառավարությանն անվստահություն հայտնելու խորհրդարանի իրավունքը և այլն): ", "Իր հերթին, իշխանության հավասարակշռվածության  պահպանման  կարևորագույն  պայման  է  սահմանադրական ընդդատության եղանակով  պետական իշխանությունների սահմանադրական լիազորությունների  հաշվեկշռի  խախտման բացահայտման, գնահատման  ու վերականգնման  գործուն  համակարգի  առկայությունը: Իսկ դա հնարավոր է  միայն այն դեպքում,  երբ  երեք  իշխանություններից  յուրաքանչյուրը  պետք  է  առնվազն  ունենա այնքան լիազորություններ, որ ապահովի նրա էության դրսևորումը: ", "Առավել  վտանգավորն  իշխանության  երեք  ճյուղերից  զատ  իշխանության  նոր ճյուղի,  այսպես  կոչված,  փնտրտուքներն  են,  որոնք  հիմնականում  արդյունք  են իշխանության  գործառնական  կամ  կառուցակարգային  բաժանման  շփոթի  և  կանաչ ճանապարհ  են  բացում  քաղաքական,  վարչական  և  տնտեսական  ուժի  կենտրոնացման միջոցով կորպորատիվ կառավարման համակարգի համար: Նման մոտեցումների հիմքը գլխավորապես  կառուցակարգային,  այլ  ոչ  թե  գործառնական  մոտեցումն է իշխանությունների բաժանմանը: ", "Իշխանությունների  բաժանման  վրա  հիմնված  քաղաքական  համակարգի արդյունավետ  գործունեությունը  անհնար  է  առանց  նոր  քաղաքական  էլիտայի ձևավորման:  Սակայն  իրականությունն  այնպիսին  է,  որ  վերջին  տարիների հասարակական կատակլիզմների ընթացքում բավականին արագ և հիմնովին քանդվեց քաղաքական  գործիչների  կադրերի  ընտրության  ու  առաջխաղացման  մեխանիզմը,  իսկ դրա  փոխարեն  մինչև  այժմ  ոչինչ  ստեղծված  չէ:  Իհարկե,  պլյուրալիստական քաղաքական  համակարգի  համար  հարմար  չէ  քաղաքական  առաջխաղացման  այն մեխանիզմը,  որը  խորհրդային  երկրում  գերիշխել  էր  մի  քանի  տասնամյակ:  Բայց  նորը նույնպես  դժվար  թե  շուտ  ձևավորվի:  «Դեմոկրատական  ալիքի»  առաջխաղացողներն իրենց  զանգվածում  դրսևորեցին  բավականին  ցածր  մասնագիտական  որակներ  և քաղաքական  մշակույթի  մակարդակ:  Դրա  համար  էլ  մոտակա  տարիներին  մենք դատապարտված  ենք  այն  բանին,  որ  իշխանությունների  բաժանման  համակարգի ձևավորման խնդիրների լուծումը ստիպված ենք կատարել հին էլիտայի ամենաակտիվ մասնակցությամբ:  Դրանում  են  կայանում  խնդրի  ամենալուրջ  հակասություններն  ու դժվարությունները: ", "Իշխանությունների բաժանման սահմանադրական համակարգը պետք է ապահովի իշխանության ճյուղերի հավասարակշռումը: Իշխանության երեք ճյուղերի մարմիններն ինքնուրույն  են  իրենց  իրավասության  շրջանակներում  և  չեն  միջամտում  այլ մարմինների  իրավասությանը:  Սակայն  դա  չի  նշանակում,  որ  այդ  մարմինները մեկուսացված են: Ի վերջո, դրանք պետական միասնական իշխանության երեք ճյուղա- վորումներ են, որոնք սերտորեն համագործակցում են և մեկն առանց մյուսի անիմաստ է: Համաշխարհային փորձը վկայում է, որ հնարավոր է նաև իշխանությունների ներթա- փանցում:  Խնդիրն  այս  դեպքում  լիազորությունների  հստակ  սահմանազատումն  է,  որ- պեսզի այն չհանգեցնի սահմանադրական ճգնաժամի: ", "Բացի  այդ,  իշխանությունների  փոխհարաբերությունները  դրսևորվում  են  «հա- կակշիռների  և  զսպիչների»  միջոցով,  որոնք  թույլ  չեն  տալիս  իշխանությունների  ճյու- ղերից որևէ մեկին դուրս գալ իր իրավասության շրջանակներից և, ընդհակառակը, հնա- րավորություն են տալիս իշխանության մի ճյուղին՝ պահել մյուսներին իրենց իրավասու- թյան շրջանակներում: Դրա իմաստն այն է, որ պետական իշխանության երեք ճյուղերի մարմիններից յուրաքանչյուրն ունի  այնպիսի լիազորություններ, որոնք հնարավորություն  են  տալիս  հսկելու  և  ազդելու  միմյանց  վրա,  համագործակցելու միմյանց հետ պետական կարևորագույն հարցերը վճռելիս: "], "paragraph_source_docs": [0, 0, 0, 0, 0, 0, 0, 0, 0, 0], "source_docs_file": "Law.json"}