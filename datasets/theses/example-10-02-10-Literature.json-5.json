{"paragraph_source_docs": [5, 5, 5, 5, 5, 5, 5, 5, 5, 5], "source_docs_file": "Literature.json", "paragraphs": ["Երկրորդ ենթագլուխը նվիրված է տերյանական դպրոցի ձևավորման ու կայացման հետ կապված խնդիրների քննությանը։ ", "Ուսումնասիրողները  տերյանական  դպրոցի  շրջանակները  հաճախ  որոշակիաց- նում  են  միայն  Տերյանի  սերնդակիցներով  ու  ժամանակակիցներով։  Եվ  դա  անհիմն  չէ, որովհետև  տերյանական  ոճն  ու  մտածողությունը  ուղղություն  և  անհատականություն ձևավորող գործոն էին միայն նրա ժամանակակիցների կամ անմիջական հետնորդների համար։  Իսկ  եթե  հետագայում  ևս  տերյանական  հատկապես  լեզվամշակույթի  պատկե- րամտածողության  ինչ-ինչ  տարրեր  երևում  են  նաև  ավելի  ուշ  շրջանի  ստեղ- ծագործողների մոտ, ապա դա պետք է դիտել միայն որպես ավանդույթի արձագանք։ ", "Բայց  Տերյանին  հետևող  ժամանակակիցներն  ու  անմիջական  հետնորդներն  էլ  քիչ չեն։  Վերլուծական  անդրադարձ  կատարելու  համար  դպրոցին՝  ընտրել  ենք  մի  քանի համեմատաբար  բնորոշներին  ու  հայտնիներին՝  բաժանելով  երեք  խմբի,  բանաստեղծ- ներ,  որոնք  սկսել  էին  ստեղծագործել  «Մթնշաղի  անուրջներից»  առաջ  և  տերյանական դպրոց  էին  եկել  մշակութային  այլ  ավանդույթներից  (Գ.  Քյալաշյան,  Ա.  Ջանյան,  Լ. Աթաբեկյան),  բանաստեղծներ,  որոնք ձևավորվել էին բուն դպրոցի ներսում, «Մթնշաղի անուրջների»  մթնոլորտում  (Սամսոն  Մովսիսյան,  Միսակ  Հովհաննիսյան),  և  բա- նաստեղծներ, որոնք ստեղծագործական մկրտություն ստանալով տերյանական դպրոցի ոլորտում՝ այնուհետև հարում են գրական նոր հոսանքների (Ա. Տեր-Մարտիրոսյան, Ա, Վշտունի)։ ", "Երկրորդ գլուխը նվիրված է տերյանական դպրոցի երկու կին ներկայացուցիչների՝ Արմենուհի Տիգրանյանի և Լեյլիի բանաստեղծությունների վերլուծությանը։ ", "Տերյանի  հետևորդների  բազմամարդ  շարքից  սրանց  առանձնացրել  ենք  հիմնա- կանում  երկու  նկատառումով։  Առաջին,  որ  նրանց  ստեղծագործությունը  տերյանական դպրոցի  ընդհանուր  համապատկերի  մեջ  կնոջ  հոգեբանության  բանաստեղծական զննության  ուշագրավ  կողմեր  է  բացահայտում,  և  երկրորդ,  որ  նրանք  Տերյանի  և Չարենցի  ոչ  միայն  ժամանակակիցներն  են  եղել,  այլև  մերձավոր  հարաբերությունների մեջ են եղել նրանց հետ, որ իր անմիջական դրոշմն է թողել երկուսի ստեղծագործական նկարագրի  ձևավորման  վրա։  Իրենք  էլ  իրենց  հերթին  անձնական  մտերմությամբ ներշնչումի աղբյուր են եղել և՛ Տերյանի, և՛ Չարենցի համար։ Բացի դրանից, երկուսն էլ ճանաչված  ու  գնահատված  են  եղել  ոչ  միայն  Տերյանի  ու  Չարենցի,  այլև  ժամանակի մյուս  մեծերի  կողմից,  և  ամենևին  էլ  արդարացի  չէ,  որ  նրանց  ստեղծագործությունը գրականագիտության  մեջ  միայն  խիստ  հարևանցի  ուշադրության  է  արժանացել։  Մեր նպատակն է մասամբ վերացնել այդ բացը։ ", "Տերյան  –  Չարենց  –  Տիգրանյան  –  Լեյլի  անձնական-հոգեբանական  և  ստեղ- ծագործական կապերը  քննելիս աշխատել ենք  վեր հանել ոչ միայն նրանց հայացքների ընդհանրությունները, այլև առանձին ստեղծագործությունների վերլուծությամբ առանձ- նացնել  այն  գրական  գաղտնագիրը,  որն  իբրև  «բառ-բանալի»  իրազեկում  է  ստեղծա- գործողի  մտածողության  ենթաշերտի  մասին  և  մեզ  հնարավորություն  է  տալիս  մաս- նավորից  մեկնելով՝  ընդհանրացում  կատարել  նրանց  պոետիկային  բնորոշ  տիպական դրսևորումների վերաբերյալ։ ", "Երրորդ  գլուխը  նվիրել  ենք  Տերյան-Չարենց  ստեղծագործական  առնչությունների քննությանը։  Այս  հարցին  գրականագիտության  մեջ  բազմաթիվ  ու  ծավալուն  անդ- րադարձեր  են  եղել,  շատ  խնդիրներ  ստացել  են  իրենց  լուծումը։  Ուստի  փորձել  ենք քննության առարկա դարձնել հիմնականում այնպիսի խնդիրներ, որոնք, մեր կարծիքով, քիչ  են  շոշափվել,  ինչպես  նրանց  ստեղծագործության  նմանությունների  ու  տարբերու- թյունների  հոգեբանական  և  իմացական  նախադրյալները,  սիմվոլիկայի  և  լեզվի  յուրա- հատկությունները,  երկու  բանաստեղծների  մոտ  խորհրդապաշտական  մշակույթի յուրացման անդրադարձումները և այլն։ Փորձել ենք Տերյանի անծայրածիր ներաշխար- հից դուրս բերել այն օրինաչափությունները, որոնցով գերվեցին, հիացան, հափշտակվե- ցին և ի վերջո ինքնամոռաց տարվեցին տերյանական դպրոցի հետևորդները։ ", "Եզրակացության  մեջ  ամփոփվում  են  ուսումնասիրության  հիմնական  արդյունք- Վերջում բերվում է օգտագործված գրականության ցանկը։ ", "ները; ՏԵՐՅԱՆԱԿԱՆ ԴՊՐՈՑԸ ՈՐՊԵՍ ԳՐԱԿԱՆ-ՊԱՏՄԱԿԱՆ ԻՐՈՂՈՒԹՅՈՒՆ Տերյանի  հայտնությամբ  նոր  շրջանի  հայոց  բանաստեղծությունը  թևակոխում  է զարգացման մի նոր փուլ, որ առաջինը նկատեց Հովհ. Թումանյանը՝ ճշգրիտ շրջաբաժա- նումով.  «Ռուսահայ  բանաստեղծությունը  երեք  շրջան  է  ունեցել։  1857  թվականին ուսանող Ռ. Պատկանյանը՝ Գամառ Քաթիպան, հրատարակել է իր «Ազգային երգարան» անունով բանաստեղծությունների տետրակն ու նրանով սկիզբն է դրել առաջին շրջանի բանաստեղծությանը։ ", "Նրանից  երեսուն  տարի  հետո՝  1887  թվականին,  ուսանող  Հ.  Հովհաննիսյանը հրատարակեց  իր  բանաստեղծությունների  առաջին  գիրքը  ու  սկիզբն  առավ  երկրորդ շրջանի բանաստեղծությունը։ "]}