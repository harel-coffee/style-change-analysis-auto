{"paragraphs": ["Հայ  առաքելական  եկեղեցին  ամեն  կերպ  փորձում  էր  հաղթահարել  իր  առջև  ծառա­ ցած  դժվարություններն  ու  արգելքները,  որոնք  ստեղծվել  էին  Ցարական  Ռուսաստանի կողմից:  Սակայն  Հայաստանում  խորհրդային  կարգերի  հաստատմամբ  եկեղեցու  իրավի­ ճակը  էլ  ավելի  բարդացավ:  Հայ  առաքելական  եկեղեցին  ենթարկվեց  նոր  հասարակար­ գի  թելադրած օրենքներին'  ապրելով դժվարին ժամանակաշրջան250: ", "Երբեմն  սահմանադրական  մակարդակով  ամրագրվում  են  այնպիսի  պետական մարմիններ, որոնք չի կարելի դասել իշխանության ավանդական ճյուղերից և ոչ մեկում: ", "Այսպես, Կոլումբիայի 1991 թվականի Սահմանադրության 116-րդ հոդվածի համաձայն` պետական  իշխանության  երեք  ճյուղերի  հետ  մեկտեղ,  պետական  գործառույթների իրականացման  համար  գոյություն  ունեն  այլ  «անկախ  մարմիններ»:  Սա,  օրինակ դատախազությունն  է,  կենտրոնական  ընտրական  հանձնաժողովը,  հսկիչ  պալատները, գլխավոր  վերահսկիչները  (վերջին  երկուսը  տարածված  են  Լատինական  Ամրիկայի երկրներում):  Բոլոր  այս  մարմինները  երբեմն  ունենում  են  կարևոր  իշխանական իրավասություններ:  Ընդ  որում,  հատկապես  ընդգծվում  է  վերջիններիս  անկախ կարգավիճակը: ", "ԻՇԽԱՆՈՒԹՅՈՒՆՆԵՐԻ ԲԱԺԱՆՄԱՆ ՍԿԶԲՈՒՆՔԸ ՀԱՅԱՍՏԱՆԻ ՀԱՆՐԱՊԵՏՈՒԹՅԱՆ ՄԻԱՍՆԱԿԱՆ ԻՇԽԱՆՈՒԹՅԱՆ ՀԱՄԱԿԱՐԳՈՒՄ ԵՎ ԿԱՏԱՐԵԼԱԳՈՐԾՄԱՆ ՀԻՄՆԱԽՆԴԻՐՆԵՐԸ Հայաստանի Հանրապետությունում Հայաստանի իրավաքաղաքական մեխանիզմում ընթացող խորը բարեփոխումների ժամանակաշրջանում  իշխանությունների  բաժանման  տեսությանը  դիմելը,  անկասկած, արդարացված  է:  Ավելի  քան  70  տարի  գերիշխած  խորհրդային  քաղաքական համակարգը,  որը  կառուցված  էր  մեկ  (կոմունիստական)  կուսակցության  շուրջ,  նրա կողմից  անցկացվող  շարժումը  և  ուղղորդումը,  ցույց  տվեց  իր  գործունությունն արտակարգ  պայմաններում,  երբ  պահանջվում  էր  խիստ  վարչական  մեթոդների կիրառությունը:  Սակայն  ազատ շուկայական  տնտեսության  պայմաններում, հասարակական  զարգացման  ժողովրդավարական  փուլում,  և  հատկապես  հերթական արդիականացում  անցկացնելու  անհրաժեշտության  առջև  այն  անարդյունավետ  դուրս եկավ: ", "«Հանրապետության գործառույթները» կարգավիճակը նախագահի և լիազորությունները  դատական  իշխանության  կազմավորման  և  գործառնության ոլորտում։ ", "Իշխանությունների  բաժանման  սկզբունքի  վրա  հիմնված  պետաիրավական համակարգի գործունեության համաշխարհային փորձն ապացուցեց իր նշանակալի մեծ ճկունությունը  և  հարմարվողական  ներուժը:  Չնայած,  որ  այդ  համակարգը  չունի բացարձակ  կայունություն,  ենթակա  է  բազմաթիվ  գործոնների  ազդեցությանը, այդուհանդերձ,  այն  առանց  փոփոխությունների  վերականգնվել  է  անգամ  այն դեպքերում, երբ ժամանակավոր հաղթանակում էին ավտորիտար ռեժիմները: ", "Իշխանությունների  բաժանման  սկզբունքով  կառուցված  պետական  իշխանության կազմակերպումը  կարող  է  նախադրյալներ  ստեղծել  և  դառնալ  մեր  հասարակության առջև  ծառացած  խնդիրների լուծման  պայմաններից  մեկը.  հասարակական  ու տնտեսական  կյանքի  ժողովրդավարացում,  իրավունքի  գերակայության  հաստատում, սոցիալ - տնտեսական կյանքում արմատական վերափոխումների անցկացում: ", "Կարևոր  հանգամանք է  նաև  այն,  որ  իշխանությունների բաժանումը իրականանալի  և  գործուն  է  միայն  բաց  տիպի  քաղաքական  գործընթացի պայմաններում,  իսկ  դա  հենց  այն  է,  ինչը  հանդիսանում  է  պետաիրավական բարեփոխման  նպատակներից  մեկը  և  որը  պետք  է  նպաստի  բոլոր  մակարդակներում պետական  ծառայողների  առաջխաղացման  և  հերթափոխի  ավելի  գործուն  մեխանիզմի ձևավորմանը,  նրանց  հասարակության  վերահսկողության  տակ  դնելուն,  և  հետևաբար, ավելի  արդյունավետ  և  հասարակության շահերին  ու  պահանջմունքներին համապատասխանող  պետական  ապարատ  ստեղծելուն:  Այսինքն,  իշխանությունների բաժանման  սկզբունքը  այլ  միջոցառումների  հետ  միասին  հանդիսանում է արհեստավարժ ու հրապարակային իշխանության հաստատման միջոց: Ահա թե ինչու, իրավաբանների  ու  քաղաքական  գործիչների  մեծամասնությունը  իշխանությունների բաժանման  սկզբունքի  օգտագործման  նպատակահարմարությունը  տեսնում  են իրավաքաղաքական բարեփոխումներ անցկացնելու մեջ: ", "Հայաստանի Հանրապետությունը ինքնիշխան, ժողովրդավարական, սոցիալական, իրավական պետություն է (ՀՀ Սահմանադրության 1-ին հոդված): ", "Այսպիսով,  հենց  առաջին  հոդվածում  ամրագրված  է  պետական  իշխանության միասնական  և  ամբողջական  բնույթը,  ինչպես  նաև  բովանդակային  առումով  ՝  նրա ժողովրդավար, իրավունքով սահմանափակվածության և սոցիալական  ուղղվածության էությունը: ", "Հայաստանի  Հանրապետությունը  ինքնիշխան  պետություն  է:  Պետության ինքնիշխանությունը (սուվերենությունը) պետական իշխանության գերակայությունն է  և անկախությունը երկրի ներսում և այլ պետությունների հետ ունեցած հարաբերություն- ներում: ", "Որպես  պետական իշխանության կարևորագույն հատկություն ինքնիշխանությունը  նաև  պետության  հատկությունն  է:  Պետության  ինքնիշխանության հիմքում ընկած է ժողովրդի ինքնիշխանությունը, քանի որ ժողովրդի կամաարտահայտությամբ է ծնվում  պետական իշխանությունը:  Պետության ինքնիշխանությունը ցանկացած պետության անօտարելի հատկությունն է անկախ նրա տարածքի  չափերից,  բնակչության  թվից,  կառավարման  և  կառուցվածքի  ձևերից:  Այն պետության միջազգային իրավասուբյեկտության պարտադիր պայմանն է: ", "Գլոբալացման ինդեքսների ներդրման գործում մեծ ավանդ ունեցող պրոֆեսոր Ու. Ռենենի  և  Պ.  Մարտենսի  կողմից  տրված  գլոբալացման  բնորոշման  համաձայն՝ «ժամանակակից  գլոբալացումը  բնորոշվում է  որպես  ազգերի  միջև  փոխ- հարաբերությունների  ինտենսիֆիկացիա,  որը  խրախուսում է  անդրազգային կառույցների  հիմնադրումը,  ինչպես  նաև՝  մշակութային,  տնտեսական,  էկոլոգիական, քաղաքական,  տեխնոլոգիական  և  սոցիալական  գործընթացների  համաշխարհային ինտեգրացիան  համաշխարհային,  անդրազգային,  ազգային,  տարածաշրջանային  և տեղային մակարդակներում»264։ ", "Իշխանության գերակայությունը նշանակում է, որ միայն պետական իշխանության ակտերն  են  ներազդում  տվյալ  երկրի  քաղաքացիների  և  կազմակերպությունների  վրա, պետական  իշխանությունն  օժտված  է  ցանկացած  հասարակական  իշխանության դրսևորումները  անվավեր  ճանաչելու  առանձնաշնորհով,  պետական  իշխանությունն օժտված  է  ազդեցության  հատուկ  միջոցներով,  որ չի  կարող  ունենալ  որևէ հասարակական  ուժ:  Պետական  իշխանության  գերակայությունը  դրսևորվում  է  նաև նրանում,  որ  այն  սահմանում  է  իրավական  հարաբերությունների  ողջ  կարգը, ընդհանուր  իրավակարգը,  պետական  մարմինների,  հասարակական  միավորումների, պաշտոնատար  անձանց  և  քաղաքացիների  իրավունակությունը,  իրավունքներն  ու պարտականությունները:  Սակայն  իշխանության  գերակայությունը  չի  նշանակում  նրա անսահմանափակ  լինելը:  Սահմանադրական  պետության  մեջ  իշխանությունը  միշտ սահմանափակված է իրավունքով:  Ինչպես ցանկացած  այլ իշխանություն սահմանադրական  պետության  մեջ  ինքնիշխանությունը  հիմնվում  է  իրավունքի  վրա  և սահմանափակված  է  իրավունքով:  Իշխանության  գերակայությունը  ենթադրում  է ինքնիշխանության անբաժանելություն և անօտարելիություն: ", "Պետական  իշխանության  համակարգի  միասնությունը  պետության  ամբողջակա- նության  պարտադիր  պայմանն է:  Պետական իշխանության  միասնության իրավաբանական  արտահայտությունը  կայանում  է  նրանում,  որ  բարձրագույն պետական  իշխանությունը  կազմող  մարմինների  համակարգի  իրավասության  հա- մակցությունն  ընդգրկում  է  այն  բոլոր  լիազորությունները,  որոնք  անհրաժեշտ  են պետությանն  իրականացնելու  իր  խնդիրներն  ու  գործառնությունները:  Պետական իշխանության  միասնությունը  ի  հայտ  է  գալիս  նրանում,  որ  իրականացման  բոլոր մակարդակներում  այն  ունի  միևնույն  էությունը,  գործունեության  ձևերն  ու  մեթոդները, ընդ  որում,  պետական  իշխանության  բոլոր  մարմինների  միջև  պետք  է  լինի  կապ, լիազորությունների  բաշխում (իշխանությունների  բաժանում),  կարգապահություն, ենթակարգություն,  փոխպայմանավորվածություն:  Պետական  իշխանության  համա- կարգի  տարբեր  օղակները  չեն  կարող  իրավունքի  միևնույն  սուբյեկտին  վերագրել վարքագծի  իրար  հակասող  կանոններ:  Պետական  իշխանության  միասնության սկզբունքն  արտահայտվում է  միասնական իրավական քաղաքականության, հատկապես  օրինաստեղծ  քաղաքականության  մեջ,  պետական  կարգավորման  և կառավարման, պետական գործունեության մեխանիզմի համակարգման մեջ: Պետական իշխանության  մարմինների  համակարգի  միասնությունը  ենթադրում  է  նաև  նրանց ենթակարգությունը, կենտրոնացվածությունը: ", "Պետության  անկախությունը  պետության  ինքնուրույնությունն  է  այլ  պետութ- յունների  հետ  ունեցած  հարաբերություններում:  Եթե  ներպետական  հարաբերութ- յուններում  պետությունն  օժտված  է  իր  տարածքում  գտնվող  բոլոր  անձանց  և միավորումների  նկատմամբ  բացառիկ  իրավասությամբ,  ապա  ի  հակադրություն  դրա, միջազգային հարաբերություններին բնորոշ է այն, որ պետությունից վեր չկան կանգնած իշխանություններ,  որոնք  օժտված  են  նրան  վարքագծի  կանոններ  թելադրելու իրավասությամբ: Միջազգային հարաբերություններում պետությունները փոխադարձա- բար անկախ են: Միջազգային իրավունքի հիմքում ընկած է նրա հիմնական նորմերում արտահայտված՝  պետությունների  միմյանց  ինքնիշխանությունը  հարգելու  պահանջը: ", "Այդպիսի  հիմնական  նորմ  սկզբունքներ  են  նաև  պետությունների  ինքնիշխան  հա- վասարությունը,  միջազգային  հարաբերություններում  ուժի  կամ  ուժի  սպառնալիք չկիրառելը,  պետության  ներքին  իրավասության  մեջ  մտնող  հարցերին  չմիջամտելը, միջազգային  վեճերի  խաղաղ լուծումը,  միջպետական  համագործակցությունը: ", "Նշված  չորս  դեպքերը  բացառություն  են  ընդհանուր  կանոնից,  ինչը  նպատակ  է հետապնդում ոչ մեծ ծանրության հանցագործությունների գործերով խուսափել չհիմնա- վորված  և  կամայական  կալանավորումներից:  Դրա  հետ  մեկտեղ,  օրենսդրական  նման կարգավորումը  բխում  է  նաև  արդարադատության  շահերից,  այն  հաշվով,  որպեսզի ապահովվի պատժի անխուսափելիությունը կատարված հանցագործության համար: ", "Հայաստանի  Հանրապետության  ինքնիշխանությունն  արտահայտվում  է  նրա  բա- ցառիկ  իրավունքներում  (առանձնաշնորհներում):  Որպես  ինքնիշխան  պետություն Հայաստանի Հանրապետությունն ունի իր  տարածքը, որի սահմաններում կազմակերպվում  և  գործառում  է  պետական  իշխանությունը  և  ապահովում  է պետության տարածքային ամբողջականությունը և սահմանների անձեռնմխելիությունը, ստեղծում  է  զինված  ուժերը,  ընդունում  և  փոփոխում  է  Սահմանադրությունը  և օրենքները,  ապահովում  դրանց  գերակայությունն  իր  տարածքում,  սահմանում օրենսդիր,  գործադիր  և  դատական  իշխանության  մարմինների  համակարգը, ապահովում է տնտեսական տարածքի միասնությունը, ամրապնդում միասնական շու- կայի իրավական հիմքերը, մշակում և իրականացնում է  պետական քաղաքականությունը  տնտեսական,  սոցիալական,  բնապահպանական  և  մշակութային բնագավառներում,  իրականացնում  է  ֆինանսական,  վարկային,  հարկային,  մաքսային կարգավորում,  դրամական  էմիսիա,  գնագոյացման  քաղաքականություն:  Միջազգային հարաբերությունների  բնագավառում՝  մշակում  և  իրականացնում  է  արտաքին քաղաքականությունը, կազմակերպում երկրի պաշտպանությունն ու անվտանգությունը,  կնքում  է  միջազգային  պայմանագրեր,  լուծում  պատերազմի  և խաղաղության  հարցերը,  սահմանում  է  քաղաքացիության  հիմքերը,  ամրապնդում  և պաշտպանում  է  մարդու  և  քաղաքացու  իրավունքները,  քաղաքական  ապաստան  է տալիս  օտարերկրացիներին  և  քաղաքացիություն  չունեցող  անձանց,  երաշխավորում  է ՀՀ  սահմաններից  դուրս  ՀՀ  քաղաքացիների  պահպանությունը,  օրենքով  սահմանված կարգով իրականացնում է ներում, համաներում և այլն: ", "Հայաստանի  Հանրապետությունը  ժողովրդավարական  պետություն  է:  ժողովրդա- վարական  է  այնպիսի  պետությունը,  որտեղ  ողջ  իշխանությունը  պատկանում  է ժողովրդին  և  ժողովուրդն  ինքն  է  իրականացնում  իրեն  պատկանող  իշխանությունը  իր ինքնիշխան կամքին և  արմատական շահերին համապատասխան: ", "ՀՀ Սահմանադրության  2-րդ  հոդվածում  նշվում  է,  որ  իշխանությունը  պատկանում  է ժողովրդին:  Դա  նշանակում  է,  որ  Հայաստանի  Հանրապետությունն  իրեն  հռչակում  է ժողովրդաիշխանության պետություն: ", "«Ժողովրդավարություն» և «ժողովրդաիշխանություն»  եզրույթները  հոմանիշներ  են:  Ժողովրդավարությունը ծագում  է  հունարեն  դեմոկրատիա  եզրույթից՝  «դեմոս»  ժողովուրդ  և  «կրատոս» իշխանություն:  Ժողովրդաիշխանություն  հասկացության  մեջ  մտնող  ժողովուրդ  և իշխանություն հասկացությունները կարիք ունեն հատուկ քննարկման: Իրավական տե- սանկյունից ժողովուրդը քաղաքացիների համակցությունն է, որոնք միավորվելով տվյալ պետության  շրջանակներում  կազմում  են  նրա  հիմքը:  Իշխանությունն  իրենից ներկայացնում է հնարավորություն կառավարել ինչ որ մեկին, կամ որևէ բան ենթարկել սեփական  կամքին:  Իշխանությունը  սոցիալական  երևույթ  է:  Այն  ծագում  է հասարակության ծագման հետ մեկտեղ և գոյություն ունի ցանկացած հասարակության մեջ, քանի որ վերջինս կարիք ունի կառավարման: ", "Պետության  ծագման  հետ  միաժամանակ  ծագում  է  պետական  իշխանությունը՝ որպես  պետության  կարևոր  հատկանիշներից  մեկը:  Պետական  իշխանությունը  հիմն- վում  է  ընդհանուր  կամքի  վրա  և  հնարավորություն  ունի  իրեն  ենթարկելու հասարակության  բոլոր  անդամներին:  Պետական  իշխանությունը  չի  համընկնում անմիջականորեն բնակչության հետ և իրականացվում է հատուկ պետական ապարատի միջոցով:  Պետական  ապարատը  պետական  մարմինների  համակցությունն  է,  որի միջոցով  իրականացվում  են  պետության  գործառույթները:  Պետական  ապարատը միավորում է պետության բոլոր մարմինները, ինչպես նաև բանակը, հետախուզությունը, հարկադրանք իրականացնող մարմինները: ", "Սակայն  գործադիր  իշխանության  համակարգում  կառավարության  տեղի անհստակության հարցը պահպանվեց։ Վերջապես 2015 թվականի սահմանադրական փոփոխությունների  արդյունքում  Սահմանադրության  146-րդ  հոդվածի  1-ին  մասով հստակորեն ամրագրվեց. «Կառավարությունը գործադիր իշխանության բարձրագույն մարմինն  է»։  Միևնույն  ժամանակ,  նույն  հոդվածի  3-րդ  մասով  սահմանվեց Կառավարության և գործադիր իշխանության այլ մարմինների փոխհարաբերությունների  սկզբունքը. «Կառավարությունն  իրականացնում է պետական  կառավարման  համակարգի  մարմինների  ընդհանուր  ղեկավարումը»։ ", "Ժամանակակից  աշխարհում ներկայացուցչական  ժողովրդավարությունը  ժոդովրդաիշխանության  իրականացման հիմնական  ձևն  է:  Անմիջական  ժողովրդավարությունը  ժողովրդի  կամ  բնակչության որոշակի  խմբի  կողմից  անմիջականորեն  իշխանության  իրականացման  ձև  է:  Անմիջա- կան  ժողովրդաիշխանության  իրականացման  ձևերն  են  հանրաքվեները  և  ազատ ընտրությունները: "], "paragraph_source_docs": [3, 0, 0, 0, 2, 0, 0, 0, 0, 0, 0, 0, 1, 0, 0, 0, 0, 4, 0, 0, 0, 0, 0, 2, 0], "source_docs_file": "Law.json"}