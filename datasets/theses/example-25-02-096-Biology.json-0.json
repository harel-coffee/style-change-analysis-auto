{"paragraphs": ["Պատվաստանյութեր ուռուցքային բջիջներից Աուտոլոգ  քաղցկեղային  պատվաստանյութերը  ստանում  են  հիվանդից անջատված  ուռուցքային  բջիջներից:  Պատվաստանյութերի  այս  տեսակը առաջինն էր, որ  կիրառվեց  հակաուռուցքային թերապիաների փորձարկումների մեջ (Hanna and Peters, 1978): Քաղցկեղային բջիջները,  որպես կանոն ենթարկվում են ճառագայթման և  համատեղվում են  իմունոխթանիչ ադյուվանտի հետ (BCG, LPS  և  այլն)  այնուհետև  ներարկվում  այն      նույն  հիվանդին,  որից  վերցվել  են ուռուցքային բջիջները (Berger et al., 2007; Harris et al., 2000; Maver and McKneally, վրա՝ ներառյալ թոքային քաղցկեղը (Nemunaitis and  Nemunaitis, 2003; Rüttinger et al., 2007; Schulof et al., 1988) աղիքային քաղցկեղը  (Hanna et al., 2001; de Weger et al.,  2012),  մելանոմա  (Baars  et  al.,  2002;  Berd  et  al.,  1990),  երիկամային  բջիջների քաղցկեղը (Antonia et al., 2002; Fishman et al., 2008) և շագանակագեղձի քաղցկեղը (Berger et al., ուռուցքային բջիջների պատվաստանյութերի  հիմնական  առավելությունն  այն  է,  որ  ուռուցքային անտիգենների    ամբողջ  սպեկտրը      հասանելի  է  դառնում    հիվանդի    իմունային համակարգին: ", "Թերությունը  կայանում  է  նրանում,  որ  պատվաստանութի պատրաստման  համար    ուռուցքային  բջիջների  որոշակի  քանակ  է  անհրաժեշտ, ինչը  սահմանափակում է լայնածավալ կիրառումը,  քանի որ հասանելի կարող է լինել միայն որոշ տեսակի քաղցկեղների որոշակի զարգացման փուլերում: ", "Դենդրիտիկ բջիջների պատվաստանյութեր Դենդրիտիկ  բջիջները  պրոֆեսիոնալ  անտիգեն  ներկայացնող  բջիջներ  են, որոնք      ծայրամասային  հյուսվածքներում    կլանում  են  օտարածին  մասնիկները, մշակում և  MHC մոլեկուլների միջոցով լիմֆային հանգույցներում ներկայացնում naïve    T  լիմֆոցիտներին  (Banchereau  and  Steinman,  1998;  Timmerman  and  Levy, Դենդրիտիկ  բջիջների  բացառիկ  դերը ադապտիվ  և  բնածին իմունիտետների  միջև  անմիջական  կապի  ստեղծումն  է:    Սա  է  պատճառը,    որ իմունային  թերապիաներում    անտիգեն  սպեցիֆիկ  իմունային  պատասխան ստանալու  համար    ուղղակի  կամ  անուղղակի  կերպով    ակտիվացվում  են դենդրիտիկ  բջիջները:    Ցույց  է  տրվել,    որ  դենդրիտիկ    բջիջների  տարբեր տեսակները  պատասխանատու  են որոշակի  T-  բջջային  պատասխանի ձևավորման  համար  և անտիգենի ներկայացումը վերջիններիս միջոցով  ոչ միշտ է    հանգեցնում  իմուն  համակարգի  ակտիվացմանը  (Maldonado-López  et  al.,  1999; Pulendran  et  al.,  1999):    Т    բջիջների  ակտիվացման    համար  սկզբունքային նշանակություն  ունի    կոստիմուլյատորային  մոլեկուլների  (CD80,  CD86,  CD40) միջոցով երկրորդային  ազդանշանի  փոխանցումը, ինչպես նաև համապատասխան ցիտոկինների սինթեզ, որոնք կուղղորդեն Th1/Tc1 իմունային պատասխանի  ձևավորումը  (Frankenberger  and  Schendel,  2012): ", "Հակառակ դեպքում    էֆֆեկտորային    T  լիմֆոցիտների  ակտիվացում  տեղի  չի  ունենում, խթանվում  է    վերջիններիս      աներգիան    և  ակտիվանում  է  սուպրեսորային  T կարգավորիչ  բջջային  պոպուլյացիան՝  այդպիսով ձևավորելով իմուն հանդուրժողականություն  (Bonifaz  et  al.,  2004;  Hawiger  et  al.,  2001;  Idoyaga  et  al., հիվանդների ծայրամասային արյունից անջատելով   մոնոցիտներ, որոնք  ex vivo պայմաններում  աճեցվում  են    համապատասխան  ցիտոկինների  և  ուռուցքային անտիգենի  առկայությամբ: ", "Հասունացման  համար դենդրիտիկ  բջիջները լրացուցիչ կերպով  ակտիվացվում են որևէ ադյուվանտով  TNF-alpha, LPS, և այլն: ", "Դենդրիտիկ  բջիջների  համար  որպես  անտիգեն  կարող  են  ծառայել  ուռուցքից անջատված  սպիտակուցներ,  պեպտիդներ,  ամբողջական  ուռուցքային  բջիջներ, ԴՆԹ/ՌՆԹ/վիրուս  (Banchereau  and  Steinman,  1998;  Murphy  et  al.,  1996;  Schuler- Thurner et al., 2002; Steele et al., 2011): ", "Առավել  տպավորիչ  է  2010թ-ին  ամերիկյան  FDA-ի  կողմից  հաստատված իմունային  բջիջների  վրա  հիմնված  մետաստատիկ  շագանակագեղձի  քաղցկեղի բուժմանն ուղղված Provenge™  պատվաստանյութի հակաուռուցքային արդյունավետությունը  (Cheever  and  Higano,  2011):  Provenge™-ը    հիվանդների ծայրամասային  արյունից  անջատված  և    ex vivo  պայմաններում    աճեցված անտիգեն  ներկայացնող  բջիջներ  են  ,  որոնք  բեռնվել  են  PAP-շագանակագեղձի անտիգենով:  Այս  պատվաստանյութով իմունիզացիաների  արդյունքում հավաստիորեն  բարելավվում  է    կենսունակության  ցուցանիշը  ՝  25.8  ամիս  ի հակառակ  21.7 ամսվա (Longo, 2010): ", "Դենդրիտիկ  բջիջների մի  շարք  պատվաստանյութեր կլինիկայում փորձարկվել  են      շագանակագեղձի  քաղցկեղով,  մելանոմայով,  երիկամային կարցինոմայով,  գլիոմայով    հիվանդների  մոտ  (Kantoff  et  al.,  2010;  Okada  et  al., ազդեցությունների և ցուցաբերած  խոստումնալից հակառուցքային արդյունավետության, դենդրիտիկ բջիջներով պատվաստանյութերի կիրառումը քանակական սահմանափակումներ ունի՝  կապված պատվաստանյութի  պատրաստման  համար      հիվանդից  ամեն  անգամ  արյուն վերցնելու անհրաժեշտության հետ: ", "TLR ագոնիստները հակաուռուցքային թերապիաներում. TLR- ընկալիչներ Իմունոխթանիչ  ադյուվանտները  առաջնային  նշանակություն  ունեն  իմուն համակարգի ակտիվացման համար: Հակաուռուցքային իմունային պատասխանի ձևավորման  համար  ուռուցքային  անտիգենների  կիրառումը՝  անկախ    բնույթից (պեպտիդ,  սպիտակուց  կամ    ԴՆԹ/ՌՆԹ-ի  մոլեկուլ)  անհրաժեշտ  է  համադրել իմունային  ադյուվանտի  հետ,  հակառակ  պարագայում  անտիգենները ցուցաբերում  են  շատ  թույլ  արտահայտված  իմունոգենություն:  Օրինակ, ալյումինիումի  աղերը  (Ալում)  երկար  տարիներ  հաջողությամբ  կիրառվում  են զանազան  իմունային  թերապիաներում  հիմնականում՝  որպես  հումորալ  իմուն պատասխանի  խթանիչներ,  սակայն  այն  արդյունավետ  չի բջջային  իմուն պատասխանի  խթանման  համար:  Բնածին  իմունիտետի  ակտիվացմանը հաջորդում  է  ադապտիվ  իմուն    պատասխանի  ձևավորումը:  Ադյուվանտները նշանակալից  դերակատարություն  ունեն բնածին  իմուն  պատասխանի խթանման,  ինչպես  նաև    դրան  հաջորդող    ադապտիվ  իմուն  համակարգի ձևավորման  գործում:  Բնածին  իմուն  պատասխանի  իրականցման  առաջին քայլը`  օտար  մասնիկների  ճանաչողությունը  կատարվում  է  բազմաթիվ տրասնմեմբրան    կամ  այսպես  կոչված  հետքային  ընկալիչների  միջոցով:  TLR- ները  պատկանում    են  հետքային  ճանաչողության    ընկալիչների  ընտանիքին (Medzhitov  et  al.,  1997):  Դրանց  միջոցով  օտարածին  մարմինների  առկայությամբ պայամանվորված  մոլեկուլային  մասնիկները  (pathogen  associated  molecular patterns)  բացահայտվում  են և  պիտակվում  են  որպես  էդպիսին:  Դրանք էվոլյուցիոն  տեսանկյունից  պահպանողական    մոլեկուլներ  են`  հիմնականում ընդհանուր շատ բակտերիաների, վիրուսների, պրոտոզոաների, սնկերի համար, կատարում  են օրգանիզմի  նորմալ  կենսագործունեության  ապահովման կարևորագույն գործառույթներ (Janeway  and  Medzhitov,  2002):  Օրինակ, լիպոպոլիսախարիդը գրամ բացասական բակտերիաների բջջապատի հիմնական  և  կարևոր  բաղադրիչն  է  և  հանդիսանում  է  TLR4-ի  դասական ագոնիստը:  Բակտերիալ  ֆլագելայի  բաղադրիչ  Ֆլագելինը  TLR5  ագոնիստ  է, չմեթիլացված բակտերիալ և վիրուսային CpG ԴՆԹ` ներբջջային TLR9-ագոնիստ: ", "Վիրուսային  մեկշղթայանի  ՌՆԹ`  TLR7 ,TLR8,  երկշղթայանի  ՌՆԹ`  TLR3 ագոնիստ (Takeda et al., 2003): ", "TLR-ընկալիչների կողմից իրենց համապատասխան լիգանդների ճանաչումը  ակտիվացնում  է  ներբջջային  ազդանշանային  ուղին,  որը  և հանգեցնում է  պրոբորբոքային ցիտոկինների և քեմոկինների ակտիվացմանը, 1- ին  խմբի  ինտերֆերոնների՝  IFNα,  IFNβ,  սինթեզին  և  դենդրիտիկ  բջիջների հասունացմանը`  ինչը  ընդհանուր  առմամբ  խթանում  է  բնածին  իմուն համակարգը (Kawasaki and Kawai, 2014): ", "Բոլոր  TLR-ները  ունեն  ամինո-տերմինալային` լեյցինով  հարուստ հատվածներ,  որոնց  միջոցով  իրականացվում  է  համապատասխան  լիգանդների ճանաչումը,  իսկ  կարբոքսիլային  հատվածում  TIR  (Toll–interleukin-1  receptor) դոմեյն,  որի  միջոցով  փոխանցվում    է  ներբջջային  ազդանշանը:    Մի  փոքր մանրամասն քննարկենք TLR4-ի միջոցով ազդանշանի փոխանցման ուղին: ", "Բոլոր  TLR-ները  բացի  TLR3ից    օգտագործում  են  MyD88  ուղին,  ինչի արդյունքում  ակտիվանում է  NF-kB  տրանսկրպցիոն գործոնը և համապատասխանաբար խթանվում է  բորբոքային ցիտոկինների սինթեզը: ", "IRAK1,  IRAK4  and  TRAF6  ադապտորային  մոլեկուլներ  (սպիտակուցային մոլեկուլներ, որոնք  ԱԵՖ-անկախ կառուցվածքային տարածական փոփոխությունների  ենթարկվելով,  հանդես  են  գալիս  որպես ազդանշանի փոխանցողներ)    տեղակայված  են    MyD88-ից  ներքև  ,    TIRAP  ադապտորային մոլեկուլով    միջնորդավորված  ակտիվացումը  նույնպես    իրականացվում  է MyD88-ուղու  միջոցով:    TRIF  ադապտորային  մոլեկուլը  ներգրավված  է    TLR3  և TLR4  ազդանշանի  փոխանցման  ուղիներում:  Սա  MyD88  ուղուց անկախ ակտիվացում  է,    որի  շնորհիվ  կատարվում  է    IRF3  տրանսկրիպցիոն  գործոնի սինթեզ  և  դրանից  էլ  կախված  մի  շարք  գեների  ակտիվացում,  մասնավորապես՝ IFN-β-ի  (Kawai and Akira, 2010; Kawasaki and Kawai, 2014): ", "Օտարածին մասնիկները  ճանաչվում են անտիգեն ներկայացնող բջիջների վրա  առկա TLR  ընկալիչների  միջոցով  և  ազդանշանը ադապտորային մոլեկուլների միջոցով  փոխանցվում է կորիզ,  ակտիվանում են համապատասխան  տրանսկրիպցիոն  գործոնները,  TLR4-ի  պարագայում  դրանք են  NF-kB, IRF3, IRF5, որոնք էլ ակտիվացնում են  պրոբորբոքային IL1, IL6, IL12, IFNb-I ցիտոկինների  սինթեզը (Ko-Jiunn,  2006):  Վերջիններս  կարևոր նշանակություն  ունեն  իմունային    պատասխանի  ուղղվածության  ձևավորման հարցում:  Մասնավորապես,    IL12-ի  ազդեցությամբ      անտիգեն  ներկայացնող բջիջները՝  այդ  թվում  դենդրիտիկ  բջիջները  հասունանում  են: ", "Բջջային մակերեսին  էքպրեսիայի  են  ենթարկվում MHCII  և  կոստիմուլյատորային մոլեկուլները` CD80, CD86, CD40, ինչպես նաև տեղի է ունենում  CCR7-ի դրական կարգավորում  և  բջիջների տեղաշարժը լիմֆային հանգույցներ: Ինչպես հայտնի է  T-բջիջների  ակտիվացման  և  պրոլիֆերացիայի  համար`  անտիգենի ներկայացմանը  զուգահեռ,  անհրաժեշտ է երկրորդային  ազդանշանի ապահովումը  կոստիմուլյատորային մոլեկուլների միջոցով (CD80, CD86, CD40): ", "Այսպիսով  իմուն  պատասխանը  ուղղորդվում  է  Th1  իմունային  պատասխանի ձևավորման  կողմը՝  ներգրավելով    անտիգեն  սպեցիֆիկ  CD4  Th  բջիջները, ցիտիտոկսիկ CD8, NK բջիջները: IL6 ցիտոկինը նպաստում է անտիգեն սպեցիֆիկ T-բջիջների  ակտիվացմանը`  ճնշելով    T  կարգավորիչ  բջիջներին:  Առաջին  խմբի ինտերֆերոնների  սինթեզը  TLR4-ի  ակտիվացման  ժամանակ  ևս  շատ  կարևոր նշանակություն  ունի:  Այն  հեշտացնում  է  անտիգենի  խաչաձև  ներկայացման պրոցեսը,    հիշողության  T-բջիջների  պրոլիֆերացիան,  կանխում  է  T-բջիջների ապոպտոզը,    նպաստում  դենդրիտիկ  բջիջների  հասունացման  գործընթացին ինչպես նաև NK-երի ակտիվացմանը: ", "Հաշվի  առնելով  TLR4-ի  և ընդհանրապես  TLR  ագոնիստների բազմակողմանի ազդեցությունը բնածին և ադապտիվ իմուն պատասխանի վրա` վերջիններս  իրավմամբ    համարվում  են  խոստումնալից  և    լայնորեն  կիրառվում են  ուռուցքային իմունոթերապիաներում՝ հիմնականում  որպես ադյուվանտներ համակցվելով  սպեցիֆիկ  անտիգենի  հետ,    ավելի    հազվադեպ    կիրառվում  են նաև    մոնոթերապիաներում:  Ստորև  սխեմատիկ  ներկայացված  է  (նկար  1)  թե ինչպես  են  ուռուցքային  բջիջները  VEGF,  IL10,  TGFb  ցիտոկինների  անուղղակի կամ  ուղղակի ներգործությամբ  ճնշում  էֆֆեկտորային T  բջջային պոպուլյացիային:  Տարբեր  ագոնիստների  միջոցով  (միկրոբային  մասնիկներ, էնդոգեն  լիգանդներ,  սինթետիկ  մոլեկուլներ)    TLR  ընկալիչների  ակտիվացմամբ կատարվում  է    անտիգեն  ներկայացնող  բջջային  պոպուլյացիաների  (դենդրիտիկ բջիջներ,  մակրոֆագեր,  մոնոցիտներ,  B-լիմֆոցիտներ)  ակտիվացում  և հասունացում,  ինչի  շնորհիվ    հաջորդիվ  ձևավորվում  է      հակաուռուցքային ադապտիվ իմունիտետ: ", "Նկար 1 .  TLR ագոնիստների իմունային մակարդակով ներգործությունը ուռուցքի և դրա միկրոմիջավայրի վրա Ուռուցքային բջիջներ անտիգեններ TLR ակտիվացում Միկրոբային  մասնիկներ Էնդոգեն լիգանդներ Սինթետիկագոնիստներ TLR  ագոնիստները  լայնորեն  կիրառվում  են  ժամանակակից  իմունոթերապևտիկ դեղամիջոցների  կազմում:  Օրինակ Calmette–Guerin բացիլը,  որպես  ադյուվանտ կիրառվում  է  բջջային  պատվաստանյութերի  հետ  համատեղ  աղիքային քաղցկեղի  և  չարորակ  մելանոմայի  բուժման  համար:  Մոնոֆոսֆորիլ  Լիպիդ  Ա հանդիսանում  է TLR4  ագոնիստ  և  լայնորեն օգտագործվում  են  որպես ադյուվանտ: Այն 1984 թվականին ստացել են  ԼՊՍ-ի մոդիֆիկացիայի եղանակով, ի տարբերություն  ԼՊՍ–ի ցիտոտոկսիկ չէ: Հաստատված  է Եվրոպայում` որպես հեպատիտ  Բ  պատվաստանյութի  ադյուվանտ  (B  vaccine  Fendrix™) ,  HPV (Cervarix™),      նաև    Stimuvax®  վակցինաների  մասն  է  կազմում  (  թոքի  քացկեղի թերապիա)  (Butts  et  al.,  2005)  և  այլն:    CpG օլիգոդեօքսինուկլեոտիդները  կարճ հաջորդականություններ են՝ կազմված են CpG հատվածներից  և հանդիանում են TLR9-ի  ագոնիտ:  Դրանք  հաջողությամբ  կիրառվել  են  հակաուռուցքային վակցինաների  հետ  որպես  ադյուվանտ  Montanide  ISA  51-ի  կազմում  (Speiser  and Romero, 2005): ", "Ուռուցքի միկրոմիջավայրում իմունոսուպրեսիվ մեխանիզմների ակտիվացումը իմունային  թերապիաների  ցուցաբերած  ոչ  բավարար հակաուռուցքային  արդյունավետության  հիմնական  պատճառներից  մեկն    է: ", "Իմունոսուպրեսիան  իրականցվում  է    հիմնականում  հետևյալ        սուպրեսորային բջջային  պոպուլյացիաների  միջոցով`  միելոիդային  սուպրեսորային  բջիջներ,  T կարգավորիչ  բջիջները  և  այսպես  կոչված  ուռուցքի  հետ ասոցացված մակրոֆագեր (նկար 2): ", "Նկար 2  Իմունոսուպրեսիվ և հակաուռուցքային էֆֆեկտոր պոպուլյացիաներ Պրոբորբոքային ցիտոկիններ Միելոիդային սուպրեսորային բջիջներ (MDSC) Առաջին  անգամ  MDSC-ները  նկարագրվել  են  որպես  CD34  դրական բջիջներ, որոնք իրականացնում են  իմունային պատասխանի  սուպրեսիա և մեծ քանակությամբ  հայտնաբերվում  են  գլխի  և  վզի  կարցինոմայով  հիվանդների ծայրամասային արյան մեջ (A. Schmidt Pak, 1995; Young et al., 1999): Հետագայում մի  քանի կլինիկակական հետազոտություններում ցույց  է տրվել, որ կրծքագեղձի քաղցկեղով  հիվանդների  մոտ  MDSC-ների քանակությունը  ծայրամասային արյան մեջ  բարձր է  առողջ մարդկանց հետ համեմատած:  Ավելին հիվանդների մոտ  MDSC-իների տոկոսային քանակությունը գտնվում է դրական կորելյացիայի մեջ  մետաստազների  քանակի  հետ  (Diaz-Montero  et  al.,  2009a;  Ghochikyan  et  al., բազմաթիվ  քաղցկեղային    մկնային    մոդելների  վրա,  ինչպիսիք  են  օրինակ EL-4  (լիմֆոմա),  CT25  (աղիքային  քաղցկեղ), LLC(թոքային  քաղցկեղ),  B16  (մելանոմա),  MethA,      M37,  C3,  ANV  (Youn  et  al., լիմֆային  հանգույցներում,  ծայրամասային  արյան  մեջ,  ինչպես  նաև  սոլիդ ուռուցքների  մեջ:    Այսպիսով    MDSC-իների    քանակական  աճ  է  դիտարկվել տարբեր  ուռուցքակիր  մկնային  մոդելների  վրա ու  քաղցկեղով  հիվանդ մարդկանց  մոտ:  MDSC-ների  կուտակումը  կախված  է  ուռուցքի  կողմից  կամ ուռուցքի միկրոմիջավայրում գտնվող սեփական  բջիջների կողմից  արտադրվող բազմաթիվ գործոններով ( Marigo et al., 2008; Sinha et al., 2005b; Youn et al., 2008): ", "Ցույց է տրված, որ MDSC-ները  կուտակվում են նաև ի պատասխան բակտերիալ (Delano  et  al.,  2007)  և պարազիտար  ինֆեկցիաների  (Brys  et  al.,  2005), քեմոթերապիայի,  էքսպերիմենտալ  ճանապարհով ստեղծված  աուտոիմուն պրոցեսների  ինչպես նաև ընկճախտի ժամանակ(Makarenkova et al., 2006): ", "MDSC-ները    չհասունացած  միելոիդային  բջիջներ  են,  հանդիսանում  են դենդրիտիկ  բջիջների,  մակրոֆագերի  կամ  գրանուլոցիտների  նախորդները: ", "ԴՆԹ-ի  կանոնավոր  կառուցվածքը  և  նրանում  կոդավորված  տվյալների ավելցուկը  ապահովում  են  գենետիկական  ինֆորմացիայի  պահպանումը,  ինչպես  նաև կրկնապատկումը  ԴՆԹ-պոլիմերազով  կամ  այդ  ինֆորմացիայի  ընթերցումը  ՌՆԹ- պոլիմերազով:  Ավելին,  սպեցիֆիկ  հիմքերի  զույգերը  ճանաչվում  են  ԴՆԹ-ի  հետ կապվող սպիտակուցներով, որն ընկած է գենային էքսպրեսիայի հիմքում [4]: "], "paragraph_source_docs": [0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 1], "source_docs_file": "Biology.json"}