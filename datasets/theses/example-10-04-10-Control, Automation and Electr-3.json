{"paragraph_source_docs": [3, 3, 3, 3, 3, 3, 3, 3, 3, 3], "paragraphs": ["Այսպիսով՝  դիտարկվել  են  թվային  մոդուլացման  տեսակների  նույնականացման համար նախատեսված ազդանշանների հիմնական բնութագրող հատկանիշները, որոնք համապատասխանաբար նախատեսված են տարբերակել՝ – 2FSK, 4FSK և մնացած մոդուլացման տեսակները – BPSK, 2ASK, 4ASK և մնացած մոդուլացման տեսակները – 2ASK, 4ASK և մնացած մոդուլացման տեսակները – 2ASK և 4ASK մոդուլացման տեսակները – 2FSK և 4FSK մոդուլացման տեսակները – PSK և QAM մոդուլացման տեսակները – BPSK, QPSK, 8PSK մոդուլացման տեսակները – 16QAM, 32QAM, 64QAM մոդուլացման տեսակները Վերոնշյալ հիմնական բնութագրող հատկանիշների գործառույթների ուսումնասիրման  արդյունքում,  պարզվել  է,  որ  ա)  մշակված հիմնական  բնութագրի միջոցով հնարավոր է նաև տարբերակել M-FSK ազդանշանները մնացած մոդուլացման տեսակներից,  բացառությամբ  M-PSK  տեսակները,  քանի  որ  այդ  մոդուլացման տեսակների դեպքում ակնթարթային ամպլիտուդայի միջին արժեքը հավասար կլինի 1- ի,  իսկ  մնացածի  դեպքում  այն  1-ից  փոքր  թիվ  է։  M-PSK  մոդուլացման  տեսակներից հնարավոր  է  տարբերակել  M-FSK  մոդուլացումները բնութագրող  հատկանիշի միջոցով ստացված փուլի կարգի  մասին  տեղեկատվության  միջոցով, որը  միշտ  հստակ արժեք  ունի  փուլային  մոդուլացված  ազդանշանների  համար,  բ)  մշակված հիմնական  բնութագրի  միջոցով  հնարավոր  է  նաև  իրականացնել  Ազզոուզի  և  Նանդիի կողմից  առաջարկված բնութագրերի  գործառույթը,  քանի  որ  ազդանշանի  փուլը BPSK  ազդանշանի  համար  կունենա  երկու  արժեք,  իսկ  2ASK  և  4ASK  ազդանշանների համար  1  արժեք,  ինչը  հնարավորություն  է  տալիս  տարբերակել  BPSK,  2ASK,  4ASK ազդանշանները  մնացած  մոդուլացման  տեսակներից  և  2ASK,  4ASK  մոդուլացումները BPSK  մոդուլացման  տեսակից,  գ)  մշակված բնութագրող  հատկանիշի  միջոցով իրականացնել բնութագրի գործառույթը, քանի որ ազդանշանի ամպլիտուդան 2ASK ազդանշանի  համար  ունի  երկու  արժեք,  իսկ  4ASK  ազդանշանի  համար  4  արժեք,  ինչը հնարավորություն  է  տալիս  տարբերակել  2ASK  և  4ASK  ազդանշանները։  Հետևաբար, մշակված  հիմնական  բնութագրող  հատկանիշների  միջոցով  հնարավորություն  է առաջանում  սույն  աշխատանքում  դիտարկված  թվային  մոդուլացման  տեսակների նույնականացման  համար  նախատեսված  ութ  բնութագրող  հատկանիշների  փոխարեն կիրառել չորս հատկանիշ։ ", "Այսպիսով՝ մշակված հիմնական բնութագրող հատկանիշների միջոցով հնարավոր է օպտիմալացնել  ազդանշանների  նույնականացման  համար  կիրառվող  բնութագրող հատկանիշները,  ինչը  հնարավորություն  է  տալիս  ավելի  արդյունավետ  հաշվարկներ իրականացնել՝ կրճատելով դրանց տևողութունը իրական ժամանակում և նվազեցնելով վերջիններիս իրականացման համար սպառվող համակարգչի օպերացիոն հիշողության ծավալը։ ", "ԱՐԴՅՈՒՆՔՆԵՐԸ Ինչպես  արդեն  նշվել  է՝  տվյալ  աշխատանքի  հիմքում  ընկած  խնդրի  լուծման նպատակով  մշակված  մեթոդի  շրջանակներում  որպես  մոդուլացման  տեսակների նույնականացման  համակարգ  ընտրվել  է  արհեստական  նեյրոնային  ցանցը:  Քանի  որ մեթոդի ալգորիթմը մշակվել է LabVIEW գրաֆիկական ծրագրավորման միջավայրում և այնտեղ  առկա չեն  որևէ  արհեստական  նեյրոնային  ցանցերին  վերաբերող գրադարաններ  կամ  վիրտուալ  գործիքների  խմբեր,  ապա  անհրաժեշտ  է  նախ  և  առաջ հիմնավորել  նշված  ցանցերի  իրագործելիությունը  LabVIEW  միջավայրում:  Այս պատճառով  LabVIEW  միջավայրում  մշակվել  է  արհեստական  նեյրոնային  ցանցի բազային  մոդել,  որը  նախատեսված  է  պարզ  հաշվարկներ  իրականացնելու  և ազդանշանի  տեսակի  նույնականացման  պարզ  խնդիր  լուծելու  համար  [87]:  Մշակված ԱՆՑ  ալգորիթմի  գործառույթը  չորս  տեսակի  մոդելավորված  ազդանշանների՝  Sine, Triangle,  Square,  Sawtooth  նույնականացումն  է:  Ալգորիթմի  փորձարկումների  համար բոլոր այս ազդանշանները գեներացվել են իրականին մոտ պայմաններում՝ գումարելով մոդելավորված սպիտակ գաուսյան աղմուկ: ", "Նշված  ազդանշանների  նույնականացման  համար  որպես  հիմնական  բնութագրող հատկանիշներ  ընտրվել  են  դրանց  հարմոնիկաների  մակարդակները,  որոնք առանձնացվել են ազդանշաններից նախամշակման փուլում: ", "Այս  նախնական  փորձնական  աշխատանքի  նպատակն  է  հիմնավորել,  որ  չորս տեսակի  ազդանշանների  ճանաչման  արդյունքների  ճշտության  աստիճանը  բավարար հիմք  է  հանդիսանում  եզրակացնելու,  որ  ԱՆՑ  ալգորիթմի  մշակումը  հնարավոր  է իրականացնել  LabVIEW  միջավայրում  և  զարգացնել  ու  բարելավել  այն  ավելի  բարդ հաշվարկների և կոմպլեկս խնդիրների, մասնավորապես ՄԱՆ խնդրի լուծման համար: ", "Ազդանշանների  Sine,  Triangle,  Square  և  Sawtooth  [88]  տեսակների  համար  որպես գլխավոր  բնութագրող  հատկանիշ  ընտրվել  է  նշված  ազդանշանների  հարմոնիկաների հզորության մակարդակները և այդ ընտրությունը հիմնավորված է այն փաստով, որ այս ազդանշաններից  յուրաքանչյուրն  ունի  առանձնահատուկ  հարմոնիկների  հզորության մակարդակներ  և  միմյանց  հաջորդող  հարմոնիկաների  հզորության  մակարդակների միջև յուրահատուկ տարբերություն: ", "ա) Sine բ) Triangle գ) Square դ) Sawtooth Նկ.4.1 Ազդանշանների սպեկտրներ՝ ա) Sine, բ) Triangle, գ) Square, դ) Sawtooth Նկ.  4.1-ում  պատկերված  ազդանշանների  հաճախականությունը  և  ամպլիտուդան պատահական  կերպով  ընտրվել  են  համապատասխանաբար  10  Հց  և  1  և  դրանց գումարվել է գաուսյան աղմուկ՝ մոդելավորված ազդանշաններին իրական տեսք տալու համար: Նկար 4.1 (ա)-ում պատկերված է Sine ազդանշանի սպեկտրը, որում երևում է, որ սինուսը  ունի  մեկ  հիմնական  հարմոնիկա,  որը  համապատսխանում  է  ազդանշանի հաճախականությանը: ", "Նկ. 4.1 (բ)-ում պատկերված Triangle ազդանշանի սպեկտրից երևում է, որ վերջինիս հարմոնիկաների  հզորության  մակարդակները  բավականին  կտրուկ  են  նվազում  և առաջին ու երկրորդ հարմոնիկաների հզորության մակարդակների միջև տարբերությունը զգալի չափով մեծ է: ", "Ինչպես  երևում  է  նկ.  4.1  (գ)-ում  Square  ազդանշանի  հարմոնիկաների  հզորության մակարդակները նվազում են համեմատաբար սահուն կերպով և ի տարբերություն մյուս ազդանշանների ունեն բարձր արժեքներ: ", "Sawtooth  ազդանշանը  համեմատած  մնացած  ազդանշանների  ունի  երկու առանձնահատկություն: Առաջինը դա այն է, որ վերջինս ունի հարմոնիկաներ ոչ միայն իր  հաճախականությանը  պատիկ  զույգ  կամ  կենտ  հաճախությունների  վրա,  այլ  ունի հարմոնիկներ  բոլոր  պատիկ  հաճախությունների  վրա՝  2f,  3f,  4f  և  այլն:  Երկրորդ առանձնահատկությունը  կայանում  է  նրանում,  որ  այս  ազդանշանի  հարմոնիկաների միմյանց  մոտիկ  գտնվելու  պատճառով  դրանց  հզորությունների  մակարդակների  միջև տարբերությունը աննշան է: "], "source_docs_file": "Control, Automation and Electrical Engineering.json"}