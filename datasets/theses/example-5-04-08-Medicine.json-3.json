{"paragraphs": ["Ախտաբանական  ռեֆլեքսներից  երկկողմանի  դրական  են «Բաբինսկու»  և «Շտրյումպելի»  ռեֆլեքսները:  Մկանային  տոնուսը  ստորին  վերջույթներում  իջած  է, մկանները  խիստ  ատրոֆիկ  են:  Առկա  են  եզակի  մկանային  ֆասցիկուլյացիաներ: ", "Կոորդինատոր  փորձերը.  Մատ-քթային  և  կրունկ  ծնկային  փորձերը  երկկողմանի կատարում  է  հիպոմետրիայով։  Ռոմբերգի  դիրքում  ճոճվում  է։  Հայտնաբերվել  է մակերեսային  զգացողության  խանգարում  «ձեռնոցների  և  կիսագուլպաների» ախտանիշի  տեսքով:  Դիտվել  է  վիբրացիոն  զգացողության  իջեցում՝  առավել արտահայտված ոտքերում (ոտնաթաթերում՝ 0%, ծնկներում՝ 20%, ձեռքերում՝ մոտ 40%): ", "Ոտնաթաթերի  մակերեսին  առկա  են  տրոֆիկ  փոփոխություններ`  լավացած  վերքեր, սպիներ: Զգացողական այլ խանգարումներ չեն հայտնաբերվել: ", "ԷՆՄԳ եզրակացություն. Սենսո-մոտոր պոլինեյրոպաթիա՝ ստորին վերջույթներում աքսոնոպաթիայով, վերին վերջույթներում՝ դեմիելինիզացիայով: ", "Օրթոտոպիկ միզապարկ Կյանքի  որակի  գնահատման  համար  հիվանդների  առավելագույն  քանակը հասանելի  է  եղել  օրթոտոպիկ  միզապարկի  եղանակով  վիրահատված  խմբում:  Այս խմբից  հարցաշարը  լրացրել  են  69  հիվանդներ  կազմելով  41.3%-ը:  Ամբողջ  հարցաշարի գումարային  միջին  ցուցանիշը  հաշվարկվել  է  110.1  միավոր  (47-154):  Ֆիզիկական, սոցիալական  և  հուզական  ենթաբաժինների  միջին  ցուցանիշները  եղել  են  բավականին մոտ  բոլոր  եղանակներով  վիրահատված  հիվանդների  ցուցանիշներին,  19.1,  19.6,  18.3 համապատասխանաբար:  Նվազագույն  ցուցանիշները  նկարագրվել  են  ֆունկցիոնալ առողջության  ենթաբաժնում`  15.3:  Հավելյալ  մտահոգությունների  միջին  ցուցանիշը կազմել է 38.0 միավոր 68 հնարավորից (Աղյուսակ 16): Էրեկտիլ ֆունկցիան պահպանվել է  69  հիվանդից  30-ի  մոտ,  որը  համապատասխանում  է  դեպքերի  43.5%-ին:  Մեզի դերիվացայի  եղանակից  բավարարվածության,  ինչպես  նաև  հարցման  պահին  կյանքի որակի միջին ցուցանիշները համապատասխանել են 2.0 միավորի: "], "paragraph_source_docs": [3, 3, 3, 3, 2], "source_docs_file": "Medicine.json"}