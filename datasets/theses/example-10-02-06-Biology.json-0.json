{"paragraph_source_docs": [0, 0, 1, 0, 0, 0, 0, 1, 1, 1], "source_docs_file": "Biology.json", "paragraphs": ["Դենդրիտիկ  բջիջների  համար  որպես  անտիգեն  կարող  են  ծառայել  ուռուցքից անջատված  սպիտակուցներ,  պեպտիդներ,  ամբողջական  ուռուցքային  բջիջներ, ԴՆԹ/ՌՆԹ/վիրուս  (Banchereau  and  Steinman,  1998;  Murphy  et  al.,  1996;  Schuler- Thurner et al., 2002; Steele et al., 2011): ", "Առավել  տպավորիչ  է  2010թ-ին  ամերիկյան  FDA-ի  կողմից  հաստատված իմունային  բջիջների  վրա  հիմնված  մետաստատիկ  շագանակագեղձի  քաղցկեղի բուժմանն ուղղված Provenge™  պատվաստանյութի հակաուռուցքային արդյունավետությունը  (Cheever  and  Higano,  2011):  Provenge™-ը    հիվանդների ծայրամասային  արյունից  անջատված  և    ex vivo  պայմաններում    աճեցված անտիգեն  ներկայացնող  բջիջներ  են  ,  որոնք  բեռնվել  են  PAP-շագանակագեղձի անտիգենով:  Այս  պատվաստանյութով իմունիզացիաների  արդյունքում հավաստիորեն  բարելավվում  է    կենսունակության  ցուցանիշը  ՝  25.8  ամիս  ի հակառակ  21.7 ամսվա (Longo, 2010): ", "ԴՆԹ-ի  հետ  մեկ  այլ  լիգանդի՝  մեթիլեն  կապույտի  (ՄԿ)  փոխազդեցությունը, ինչպես  և  ԷԲ-ի  դեպքում,  ուսումնասիրվել  է  տեսականորեն  և  փորձարարականորեն: ", "TLR ագոնիստները հակաուռուցքային թերապիաներում. TLR- ընկալիչներ Իմունոխթանիչ  ադյուվանտները  առաջնային  նշանակություն  ունեն  իմուն համակարգի ակտիվացման համար: Հակաուռուցքային իմունային պատասխանի ձևավորման  համար  ուռուցքային  անտիգենների  կիրառումը՝  անկախ    բնույթից (պեպտիդ,  սպիտակուց  կամ    ԴՆԹ/ՌՆԹ-ի  մոլեկուլ)  անհրաժեշտ  է  համադրել իմունային  ադյուվանտի  հետ,  հակառակ  պարագայում  անտիգենները ցուցաբերում  են  շատ  թույլ  արտահայտված  իմունոգենություն:  Օրինակ, ալյումինիումի  աղերը  (Ալում)  երկար  տարիներ  հաջողությամբ  կիրառվում  են զանազան  իմունային  թերապիաներում  հիմնականում՝  որպես  հումորալ  իմուն պատասխանի  խթանիչներ,  սակայն  այն  արդյունավետ  չի բջջային  իմուն պատասխանի  խթանման  համար:  Բնածին  իմունիտետի  ակտիվացմանը հաջորդում  է  ադապտիվ  իմուն    պատասխանի  ձևավորումը:  Ադյուվանտները նշանակալից  դերակատարություն  ունեն բնածին  իմուն  պատասխանի խթանման,  ինչպես  նաև    դրան  հաջորդող    ադապտիվ  իմուն  համակարգի ձևավորման  գործում:  Բնածին  իմուն  պատասխանի  իրականցման  առաջին քայլը`  օտար  մասնիկների  ճանաչողությունը  կատարվում  է  բազմաթիվ տրասնմեմբրան    կամ  այսպես  կոչված  հետքային  ընկալիչների  միջոցով:  TLR- ները  պատկանում    են  հետքային  ճանաչողության    ընկալիչների  ընտանիքին (Medzhitov  et  al.,  1997):  Դրանց  միջոցով  օտարածին  մարմինների  առկայությամբ պայամանվորված  մոլեկուլային  մասնիկները  (pathogen  associated  molecular patterns)  բացահայտվում  են և  պիտակվում  են  որպես  էդպիսին:  Դրանք էվոլյուցիոն  տեսանկյունից  պահպանողական    մոլեկուլներ  են`  հիմնականում ընդհանուր շատ բակտերիաների, վիրուսների, պրոտոզոաների, սնկերի համար, կատարում  են օրգանիզմի  նորմալ  կենսագործունեության  ապահովման կարևորագույն գործառույթներ (Janeway  and  Medzhitov,  2002):  Օրինակ, լիպոպոլիսախարիդը գրամ բացասական բակտերիաների բջջապատի հիմնական  և  կարևոր  բաղադրիչն  է  և  հանդիսանում  է  TLR4-ի  դասական ագոնիստը:  Բակտերիալ  ֆլագելայի  բաղադրիչ  Ֆլագելինը  TLR5  ագոնիստ  է, չմեթիլացված բակտերիալ և վիրուսային CpG ԴՆԹ` ներբջջային TLR9-ագոնիստ: ", "Վիրուսային  մեկշղթայանի  ՌՆԹ`  TLR7 ,TLR8,  երկշղթայանի  ՌՆԹ`  TLR3 ագոնիստ (Takeda et al., 2003): ", "TLR-ընկալիչների կողմից իրենց համապատասխան լիգանդների ճանաչումը  ակտիվացնում  է  ներբջջային  ազդանշանային  ուղին,  որը  և հանգեցնում է  պրոբորբոքային ցիտոկինների և քեմոկինների ակտիվացմանը, 1- ին  խմբի  ինտերֆերոնների՝  IFNα,  IFNβ,  սինթեզին  և  դենդրիտիկ  բջիջների հասունացմանը`  ինչը  ընդհանուր  առմամբ  խթանում  է  բնածին  իմուն համակարգը (Kawasaki and Kawai, 2014): ", "Բոլոր  TLR-ները  ունեն  ամինո-տերմինալային` լեյցինով  հարուստ հատվածներ,  որոնց  միջոցով  իրականացվում  է  համապատասխան  լիգանդների ճանաչումը,  իսկ  կարբոքսիլային  հատվածում  TIR  (Toll–interleukin-1  receptor) դոմեյն,  որի  միջոցով  փոխանցվում    է  ներբջջային  ազդանշանը:    Մի  փոքր մանրամասն քննարկենք TLR4-ի միջոցով ազդանշանի փոխանցման ուղին: ", "Հետազոտությունները  ցույց  են  տվել,  որ  ՄԿ-ի  միացումը  ԴՆԹ-ի  GC- հաջորդականություններ  պարունակող  դեկամերի  հետ  (նկ.  8)  տեղի  է  ունենում ինտերկալյացիայի  եղանակով,  քանի  որ  այն  էներգիապես  ավելի  արդյունավետ  է: ", "Կառուցվածքային  մոդելների  միջոցով  իրականացված  հետազոտությունները  ցույց  են տվել,  որ  կարող  են  առաջանալ  6  տարբեր  տիպի  կոմպլեքսներ:  ԴՆԹ-ի  GC  հարուստ տեղամասերում  գոյություն  ունեն  ՄԿ-5-CpG-3´  և  ՄԿ-5´-GpC-3´  ինտերկալյացիոն  2 տեղամասեր:  Լիգանդը  կարող  է  փոխազդել  ԴՆԹ-ի  հետ  զուգահեռ  կամ  գոշ կողմնորոշմամբ: ", "Այսպիսով,  գոյություն  ունեն  կառուցվածքային  չորս  մոդելներ  ինտերկալյացիայի համար  և  ՄԿ-ԴՆԹ  կոմպլեքսների  երկու  տիպ՝  փոքր  և  մեծ  ակոսների  համար  [59-63]: "]}