{"paragraph_source_docs": [2, 0, 1, 3, 2, 2, 2, 0, 3, 4], "paragraphs": ["Հավելենք  սակայն,  որ  գաղափարախոսությունն  այս  ստեղծագործություններում  խիստ անհրաժեշտ  բաղադրիչ  է,  որն  իմաստավորում  է  նրանց  մենությունը,  բացահայտում միջանձնային  հարաբերություններից  մեկուսանալու  պատճառները56:  Ավելին`  այն դիտարկվում է որպես հակազդեցություն այն ճնշումներին, որոնց ենթարկվում են վեպի կերպարները:  Ուշագրավ  է,  որ  նման  ստեղծագործություններում  վերջիններս ճնշումների են ենթարկվում նաև «ապաքաղաքական գայթակղությունների» պատճառով,  քանի  որ  նրանց  «հակումը»  դեպի  քաղաքականություն  և  քաղաքական գաղափարախոսություն, պայմանավորված է նաև հատուցում ստանալու ցանկությամբ, ինչն էլ, ի վերջո, քիչ առնչություն ունի քաղաքական նպատակների հետ57: ", "Այսպես,  օրինակ,  Բ.Ա.Գրիֆցովն  իր  «Վեպի  տեսություն»  տրակտատում  նախ անդրադառնում  է  տարբեր  գրական  ժանրերին`  ընդգծելով  դրանցից  վեպի անկախությունը,47  ապա բացատրում վեպի ժանրի զարգացման  փուլերի առանձնահատկությունները`  սկսած  հին  հունականից  մինչև  19-րդ  դարը:  Գրիֆցովը համեմատում  է  դրաման  և  վեպը,  սահմանում  նրանց  միջև  էական  տարբերությունը՝ «դրաման կատարտիկ է, իսկ վեպը` պրոբլեմատիկ»:48  Համաձայնելով  գրականագետի հետ՝ ավելացնենք, որ վեպը, որպես ժանր, ցանկացած դեպքում անավարտ է և տարբեր շարունակությունների հնավորություն է տալիս: ", "Միֆաստեղծ  գիտակցության  վերածնունդը  սիմվոլիստների  մոտ  կապված  է նրանց  ձգտումով.  ներառել  սեփական  ստեղծագործության  մեջ  այն  ամենը,  ինչ մարդկությանը  տվել  են  արվեստը,  փիլիսոփայությունը,  պատմությունը,  կրոնը, Արևմուտքի  և  Արևելքի,  անտիկ  շրջանի  և  միջնադարի,  նոր  և  նորագույն  շրջանի գրականությունները¦:5 Այդ միֆականացումը, ի վերջո, բերեց այն բանին, որ Ֆրանսիայում ստեղծվեց Պոյի  կերպարի  պաշտամունք:  Այդ  պաշտամունքի  հարցը  առավել  արդիական  է դառնում,  երբ  նկատի  ենք  ունենում  Էդգար  Պոյի  ժամանակակից  կարգավիճակը ֆրանսիական  մշակույթում:  Մի  կողմից  այդ  անունը  դառնում  է  ավանգարդային արվեստի  խորհրդանիշ,  ինչի  մասին  վկայում  է  այն  մեծ  հետաքրքրությունը  Պոյի անձի  և  ստեղծագործության  հանդեպ,  որը  ցուցաբերում  են  սյուրռեալիստ  Անդրե Բրետոնը  և  պոստստրուկտուրալիստ  Ռոլան  Բարտը:  Մյուս  կողմից  այն միահյուսվում է և §տարրալուծվում¦ զանգվածային մշակույթի մեջ: ", "Պետք  է  նշել,  որ  ուշագրավ  են  «ամփոփումները».  սրանք  առօրյա-կենցաղային իրականության  արտացոլումն  են՝  իբրև  հակադրություն  օրվա՝  որոշակի  սրության հասած  քաղաքական  անցուդարձի  նկարագրության:  Սակայն  սա  օրինաչափություն  չէ. կան  բացառություններ,  որոնք  պայմանավորված  են  նյութի  բովանդակությամբ,  ինչը, կարծում ենք, դեռ հանգամանքներից միայն մեկն է: ", "Սոցիալ-քաղաքական բովանդակության  երկխոսությունները քաղաքական ծրագրերի  հակադրումները  ևս  այս  ստեղծագործությունների  կառուցվածքային բաղադրիչներն  են:  Այդ  է  պատճառը,  որ  բանավեճը  կարևոր  տեղ  է  զբաղեցնում  նման ստեղծագործություններում: ", "Ընդհանուր  առմամբ  առաջնորդվելով  որոշակի  չափանիշներով`  կարելի  է առանձնացնել քաղաքական վեպի հետևյալ տարատեսակները. ա)  ըստ  ակտիվ  քաղաքական  ուժի`  հեղափոխական-ժողովրդավարական, ազատական (լիբերալ), աշխատավորական, այլախոհական բ)  ըստ  պաթոսի  բնույթի`  քարոզչական,  քննադատական,  վիճաբանական, գաղափարախոսական գ)  ըստ  գլխավոր  քաղաքական  գաղափարի  իրացման  ձևի`  ուտոպիական (ցնորական), վեպ-հակաուտոպիա, վեպ-պամֆլետ, ծրագրային վեպ դ)  ըստ  գործող  քաղաքական  իշխանության  հանդեպ  դիրքորոշման`  ծայրահեղ- ընդդիմադիր (հեղափոխական), լիբերալ-պահպանողական, հետադիմական ե)  ըստ  գեղարվեստական  մեթոդի`  ռեալիստական,  նատուրալիստական, սիմվոլիստական, էկլեկտիկ62: ", "Romanların Otobiyografik Kaynakları Üzerinde Bir İnceleme, Akademi Günlüğü Toplumsal Araştırmalar Dergisi, Cilt: 1., Sayı: 2, 2006, s. 58. Վեպի  ժանրը  խորքային  փոփոխությունների  ենթարկվեց  20-րդ  դարում,  որի գլխավոր  պատճառներից  էր  այն,  որ  ժամանակակից  աշխարհում  կենսական, սոցիալական,  մշակութային  և  գիտական,  գաղափարախոսական  փոփոխությունները, կոտրելով վիպասանների երազանքները, փոխեցին իրականության ու գաղափարախոսական  դրույթների  նկատմամբ  նրանց  հայացքները:  Մոդեռն  վեպի հեղինակն  արդեն «Ժամանակակից  աշխարհի  բարդ,  մարդու  գիտակցության` մենախոսելու  գործառույթի,  շարժման  և  գործունեության  իմաստային  անորոշության գիտակցության  մեջ  է»63:  Այսինքն`  20-րդ  դարում  արտաքին  իրականության փոփոխությանը զուգահեռ փոխվեց նաև  գրողի գիտակցությունը, դիրքորոշումը: Թուրք գրականագետ  Բ.  Մորանն  այս  փոփոխությունը,  որ  նկատվում  է  հատկապես քաղաքական  վեպերի  հեղինակների  մոտ,  բացատրում  է  այն  հանգամանքով,  որ ձախակողմյան  շարժման  մասնակից  գրողները  բարդ  հասարակական-տնտեսական խնդիրների  դիմաց  այլընտրանք  չունեին  և  հեռացել  էին  այս  խնդիրները  «մշակելու» դասական ռեալ մեթոդից64: ", "Անդրադառնալով  Վերածննդի  դարաշրջանի  փոքր  պատումային  ձևերին, մասնավորապես  հեքիաթին  և  նովելին՝  Մելիտինսկին  քննարկում  է  դրանց  դերը  վեպի ձևավորման մեջ: Վեպի և նովելի համեմատությանն անդրադարձել է դեռ Էյխենբաումը, ըստ որի` «վեպը և նովելը սկզբունքորեն անհաշտ ժանրեր են… վեպը սինկրետիկ ձև է, իսկ  նովելը`  հիմքային,  էլեմենտար»:57  Մելիտինսկին, շեշտելով նովելի դիպվածայնությունը,  այնուամենայնիվ,  կարևորում  է  վերջինիս  դերը  «կենցաղային Мелитинский Е.М. Введение в историчекую поэтику эпоса и романа. Художественная литература. Նույն տեղում, էջ 153 Эйхенбаум Б.М. О. Генри и теория новеллы, http://www.opojaz.ru/ohenry/ohenry02.html М.1986. С. 129 վեպի»  ձևավորման  գործում  և  ավելացնում,  որ  հեքիաթում  առկա  հերոսի  կայացման ճանապարհը զուտ վիպական երևույթ է և խորթ է նովելին:58 Ավելացնենք, որ հեքիաթը և նովելը հաճախ խաչվող ժանրեր են, և երբեմն դժվար է դրանց միմյանցից տարանջատել. այս յուրահատկությունը  տեսանելի  է  թե՛  Վերածննդի,  թե՛  Հոֆմանի  հեքիաթ- նովելներում  և  թե՛  իտալական նովելագրության մեջ: Եթե  դիտարկենք ֆանտաստիկի և իրականի  միախառնումը  զուտ  արտաքին  տեսանկյունից,  որ  բնորոշ  է  Հոֆմանի նովելներին,  ապա  այն  կարող  է  հայտնվել  նաև  Կալվինոյի  «Երկված  վիկոնտը»  և «Գոյություն    չունեցող  ասպետը»  վեպերում,  որոնցում  նովելային  և  հեքիքաթային տարրերը  վիպական պատումի մասն են կազմում: ", "Բոլոր դեպքերում պետք է չանտեսել այն հանգամանքը, որ գրողը տիրող վիճակի նկատմամբ,  մեղմ  ասած,  այնքան  էլ  լավատեսորեն  չէր  տրամադրված,  եթե  չասենք,  որ ատելությամբ  էր  լցված,  սակայն,  այս  ամենով  հանդերձ,  նա  կարողանում  է  ոչ  միայն վրեժով  ու  ատելությամբ  չխոսել,  այլև  միայն  ու  միայն  ռեալ,  չեզոք  դիրքերից  հնչեցնել ասելիքը: Գրողը ամեն ինչ բեկում է սեփական աշխարհայացքի պրիզմայով, իսկ խոսքը, ասես  մարսելի  դարձնելու  նպատակով,  երևան  է  բերում  զուտ  իր  անձին  և  կամ  թե ընտանեկան-կենցաղային  ինչ-ինչ  հարաբերությունների  վերաբերող  հարցեր,  որոնք  և՛ հարստացնում, և՛ նոր որակ են բերում հաղորդած նյութին: ", "«Հետպատերազմյան  տարիներին  Նյու  Յորքը  ասես  խեղդվում  էր  հարստությունից: "], "source_docs_file": "Literature.json"}