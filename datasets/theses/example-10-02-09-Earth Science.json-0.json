{"paragraph_source_docs": [0, 0, 0, 0, 0, 0, 0, 0, 0, 2], "source_docs_file": "Earth Science.json", "paragraphs": ["Սև լիճ արգելոցը ստեղծվել է 1987թ-ին և գտնվում է Մեծ Իշխանասար հրաբխային լեռնազանգվածի  մերձգագաթային  մասում:  Այն զբաղեցնում  է 2658  մետր բարձրության վրա  գտնվող  համանուն  լճի  տարածքը  և  դրան  հարակից  շրջանների  բուսական  և կենդանական համակցությունները` 240 հեկտար մակերեսով: Արգելոցի ֆլորան իր մեջ ներառում  է  102  բուսատեսակներ:  Պահպանվող  օբյեկտներն  են  հանդիսանում հրաբխային  ծագում  ունեցող  ջրավազանը  և  նրան  հարակից  մարգագետնային համակեցությունները: Լճում կլիմայավարժեցված է Սևանի իշխան ձկնատեսակը [9]: ", "Սյունիքում  գրանցված  արգելավայրերից  են  Ծավի  սոսու  պուրակը,  Բողաքարը, Գորիսը և Զանգեզուրը: ", "Ծավի  սոսու  պուրակը  կազմավորվել  է  1958թ.  և  տեղադրված  է  Ծավ  և  Շիկահող գետերի  ափին,  700-800մ  բարձրության վրա: Այն  ընդգրկում է  60հեկտար տարածք, որը իր  տեսակի  մեջ  համարվում  է  Կովկասի  տարածաշրջանուն  միակ  բնական  սոսու պուրակը:  Ծավի  սոսու  պուրակը  պահպանվում  է  պալեոգենի  ժամանակաշրջանից: ", "Առանձին  ծառերի  բների  տրամագիծը  մինչև  3մ  է,  իսկ  բարձրությունը`  40-45մ: ", "Պուրակում աճում է մոտ 3000 ծառ: Այստեղ աճում են նաև այլ ռելիկտային տեսակներ` ընկուզենի,  շրջահյուս  հունական,  բազեզ  և  այլն  [3]:  Ծավի  սոսու  պուրակը  դասվում  է կենդանի հուշարձանների շարքին, իր ռելիկտային լայնատերև ծառատեսակներով: ", "Բողաքարի (Մեղրիի անտառտնտեսություն) արգելավայրը կազմավորվել է 1989թ. արևելյան  լանջերին,  1400-2100մ  բարձրությունների  վրա:  Այստեղ  արձանագրված  են այնպիսի  էնդեմիկ  հազվագյուտ  տեսակներ,  ինչպիսին  են`  վարդակակաչ  սոսնովսկին, արքայապսակ քրդական և ուրիշներ: Կաղնու նոսրանտառներում մեծ տարածում ունեն Արաքսի  կաղնի  տեսակը:  Տարածքում  հաճախ  հանդիպում  են  մի  շարք  հազվագյուտ խոլորձների տեսակներ: ", "Գորիսի  արգելավայրը  զբաղեցնում  են  1900հա  մակերես  և  գտնվում  է  Որոտան գետի  և  դրա  վտակի  Վարարակնի  ավազանում`1400-2800մ  բարձրության  վրա: ", "Ստեղծվել  է  այս  շրջանի  կենդանական  աշխարհի  (այծյամ,  ուսուրական  բծավոր եղջերու,  գորշ  արջ,  վարազ)  պահպանության  համար:  Կիրճում  հանդիպում  է  շատ հազվագյուտ  կովկասյան  թռչնատեսակ  փասիանը:  Այս  վայրերը  հետաքրքիր  են  նաև ֆլորիստիկ  տեսակետից:  Որոտանի  կիրճի  հարավային  լանջերին  տարածված  են  մի շարք  ծառատեսակներ  որոնցից  լայն  տարածում  ունեն  վայրի  նուռը,  վայրի  թուզը, հիրիկը,  հազվագյուտ  տերեփուկը,  սոխի  մի  շարք  հազվագյուտ  տեսակներ:  Բոլոր  վերը նշված տեսակները գրանցված են Հայաստանի Կարմիր գրքում [26]: ", "Զանգեզուրի  արգելավայրը  կազմավորվել  է  2009թ.-ին  և  զբաղեցնում  է  17  369 հեկտար տարածք: Ընդգրկում է Զանգեզուրի լեռնաշղթայի Ողջի գետի ավազանի վերին շրջանը  և  Գեղի  վտակի  մերձափնյա`  Բարգուշատի  լեռնաշղթայի  տարածքները: ", "Այսպիսով,  Ջավախքի  հրաբխային  բարձրավանդակի  և  դրան  հարակից տարածքների  համար  կառուցված լարվածության  թենզորները  և  հաշվարկված լարվածային  ռեժիմները  ցույց  են  տալիս,  որ  ընդհամենը  (40.30  –  41.30)N  և  (43.30  – լարվածության տարբեր ռեժիմներ, իսկ լարվածային դաշտի սեղմման և ընդարձակման առանցքներն  ունեն  տարբեր  կողմնորոշումներ։  Սա  թերևս  ուսումնասիրվող  գոտու առանձնահատուկ դրսևորումներից մեկն է։ "]}