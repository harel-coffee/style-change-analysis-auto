{"paragraph_source_docs": [1, 1, 2, 0, 0, 1, 2, 1, 2, 2], "source_docs_file": "Earth Science.json", "paragraphs": ["Սակայն վերջին տասը տարիներին ՀՀ-ում տեղի ունեցած քաղաքական-տնտեսական և  սոցիալ-ժողովրդագրական  փոփոխություններն  ու  տարաբնակեցման  համակարգի տարածքային  և  կառուցվածքային  տեղաշարժերը  բնակչության  միգրացիայի  դաշտային հետազոտությունների նոր անհրաժեշտություն են առաջացրել: Բացի այդ, իրականացված ընտրանքային հետազոտությունները հիմնականում սոցիալ-աշխարհագրական բնույթ չեն կրել  և  նպատակ  չի  դրվել  բացահայտել  միգրացիոն  հոսքերի  մասշտաբների  և ուղղությունների  ձևավորման  գործոնների  տարածքային  տարբերություններն  ու առանձնահատկությունները, տարբեր տիպի և մեծության բնակավայրերի ազդեցությունը բնակչության միգրացիոն տրամադրվածությունների ձևավորման գործում: ", "Այդ իսկ պատճառով, ՀՀ տարբեր տեղադիրք և մեծություն ունեցող բնակավայրերում բնակչության  միգրացիոն  տրամադրվածությունները,  դրանց  ձևավորման    վրա  ազդող տեղական (բնակավայրային)  և  համապետական  բնույթի  հիմնախնդիրներն  ու գործոնները  ուսումնասիրելու  նպատակով`  2015-2016թթ.-ին  ԵՊՀ  ուսանողների մասնակցությամբ  կատարել  ենք լայնածավալ  սոցիալ-աշխարհագրական  դաշտային հետազոտություններ:  Դրանք  անցկացվել  են  հարցաթերթիկների  միջոցով,  ՀՀ  բոլոր մարզերի տարբեր մեծության 60 բնակավայրերում, որոնցից 18-ը քաղաքներ են, իսկ 42-ը` գյուղեր: Մշակվել են 2557 հարցաթերթիկ, որից 886-ը Երևան քաղաքում: ", "Տեկտոնական ակտիվացման հետևանքով տեղի ունեցող երկրաշարժերի ֆոկալ մեխանիզմների լուծումները  կարող  են  հաստատել  որևէ  ենթադրյալ  խզվածքի գոյությունը, կարող են բնութագրել տեղանքում խզվածքների ակտիվությունը, իսկ որևէ խզվածքի շուրջը երկրաշարժերի ֆոկալ մեխանիզմների օրինաչափ տարածումը կարող է  բնութագրել  խզվածքի  շարժման  կինեմատիկան:  Այս  դեպքում  ֆոկալ  մեխանիզմով որոշված  պարամետրերը  կիրառվում  են  սեյսմոտեկտոնական  մոդելի  կառուցման, սեյսմիկ վտանգի գնահատման,  ակտիվ  տեկտոնիկայի ուսումնասիրման աշխատանքներում,  ինչպես  նաև  սեյսմոլոգիական,  տեկտոնական  վերլուծությունների ժամանակ[147]: ", "Եզակի  օրինակ  է  համարվում  Գորիս  քաղաքի  տարածքում  գտնվող  քարային բուրգերը,  որոնք  առաջացել  են  արտածին  ուժերի  հողմնահարման  շնորհիվ: ", "Շրջակայքում կան  բնական  և անթրոպոգեն քարանձավներ, որտեղ ոչ  հեռու  անցյալում բնակվել  են  մարդիկ:  Քարանձավ  բնակատեղիներ  կան  նաև  Հայաստանի  այլ շրջաններում, սակայն Սյունիքի մարզը աչքի է ընկնում մի առանձնահատկությամբ, որ այստեղ  բնակելի  քարայրների  թիվը  անցնում  է  հազարից`  միայն  Խնձորեսկ,  Տեղ, Քարաշեն  և  այլ  գյուղերի  տարածքում:  Բազմաթիվ  քարայրեր  կան  Գորիս  գետի ձախափնյա վտակների կիրճերում (Խնձորեսկ), Որոտան գետի ափերին (Հալիձոր, Խոտ, Շինուհայր) [41]: Անկասկած զբոսաշրջության տեսակետից քարայրերի առկայությունը` մարզում    կնպաստեն  հետիոտն  երթուղիների  զարգացմանը:  Հին  Խնձորեսկի  ողջ տարածքն իր բազմաշերտ պատմա-մշակութային շինություններով կվերածվի բացօթյա թանգարանի,  որը  կարող  է  դառնալ  մարզի  համար  զբոսաշրջության  ակտիվ կենտրոններից  մեկը:  Մարզի  կիրճերից  հայտնի  են`Որոտանի,  Ողջիի,  Գորիսի գետահովիտները:  Որոտանի  հովտում  գետը  հոսում  է  հրաբխային  ապարների  միջով  և Սպանդարյանի, Շամբի ջրամբարներից ցած առաջացրել է խորը կիրճեր: Առանձնապես ուշագրավ տարածքով աչքի է ընկնում Որոտանի ստորին հոսանքը, որը սկսվում է Ույծ գյուղից  մինչև  ԼՂՀ-ի  հետ  ՀՀ  սահմանն  ընկած  հատվածը:  Սա  համարվում  է հանրապետության  տարածքի  ամենախոր  կանիոնը,  որի  խորությունը  «Սատանի» կամրջի հատվածում հասնում է 700մ-ի: ", "Առավել լայնածավալ  հետազոտություններ  անցկացվել  են  Երևանին  հարակից մարզերում:  Այսպես,  Արարատի  մարզի  բնակավայրերում  տարածվել  և  մշակվել  է  416 հարցաթերթիկ,  որից  336-ը  գյուղական  բնակավայրերում,  Կոտայքի  մարզում՝ համապատասխանաբար  256  և  154,  Արագածոտնի  մարզում՝    127  և  106,    Արմավիրի մարզում՝  100  և  60:  ՀՀ  ծայրամասային  գոտու  մարզերից  առավել  շատ  թվով հարցաթերթիկներ բաժանվել են Սյունիքի և Գեղարքունիքի մարզերում: Ընդ որում, գոտու առավել  քաղաքաբնակ  Սյունիքի  մարզում  նախապատվությունը  տրվել  է  քաղաքային բնակավայրերին,  իսկ  առավել  գյուղաբնակ  Գեղարքունիքի  մարզում`  գյուղական բնակավայրերին:  Այսպես,  Գեղարքունիքի  մարզում  մշակված  296  հարցաթերթիկներից բաժին է ընկնել գյուղական բնակավայրերին:  Սյունիքի մարզում՝ համապատասխանաբար՝ 239 և 20,  Տավուշի մարզում՝ 90 և 42, Շիրակի մարզում` 67 և բնակավայրերում և համապատասխանաբար կազմել են 60 և 20: ", "Սա  հնարավորություն  է  տալիս  պատկերացում  կազմելու  ուսումնասիրվող տարածքում  խզվածքների  կինեմատիկայի,  ինչպես  նաև  խզվածքային  տեկտոնիկայի վարքագծի  փոփոխությունների  մասին,  ինչը շատ  կարևոր է  հատկապես երկրաշարժերի հնարավոր սցենարների մշակման համար: ", "Ինչպես  ցույց  են  տալիս  սոցիոլոգիական  հետազոտությունների  արդյունքները` բնակչության  մեջ  դեռևս  բարձր  են  միգրացիոն  տրամադրվածությունները:  ՀՀ  տարբեր մարզերում  կատարած  բնակչության հարցումներում  միջինացված  տվյալներով հարցվողների  40-50%-ը  այո  են  պատասխանել  այն  հարցին,  թե  հնարավորության դեպքում  պատրաստ  են  արտագաղթել  ՀՀ-ից  թե  ոչ:  Ընդ  որում  այն  բարձր  է  ոչ  միայն Երևանում  և  մայրաքաղաքին  հարակից  մարզերում  (Արարատ,  Կոտայք),  այլ  նաև ծայրամասային  գոտու  մարզերում  (Գեղարքունիք,  Սյունիք),  որն  անշուշտ  առավել մտահոգիչ է:  Միաժամանակ  բոլոր  մարզերում  և  Երևան  քաղաքում  կատարած հարցումների  ժամանակ  հարցվողների  միայն  30-40%-ն  են  հաստատապես  ոչ պատասխանել  հնարավորության  դեպքում  երկրից  արտագաղթելու  վերաբերյալ  հարցին: ", "Մեր  կողմից,  ներկայացված  աշխատանքում  համալրված  տվյալներով իրականացվել  են  Ջավախքի  հրաբխային  գոտում  2005-2017թթ․  ընթացքում  M≥3․0 երկրաշարժերի  ֆոկալ  մեխանիզմների  հաշվարկ  P  ալիքի  առաջին  մուտքի  նշանի մեթոդով,  կազմվել  է  երկրաշարժերի  ֆոկալ  մեխանիզմների  նոր  կատալոգ  [139]։ ", "Վերջիններիս  տվյալներով  կազմվել  են  սեղմման  և  ընդարձակման  կինեմատիկ առանցքների ուղղությունների բաշխման քարտեզները։ "]}