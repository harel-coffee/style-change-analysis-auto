{"paragraphs": ["Ամփոփելով  նախագահական  հանրապետության  առանձնահատկությունների մասին  վերը  նշված  դրույթները՝  կարելի  է  միանշանակ  արձանագրել,  որ  գործադիր իշխանության իրական  ղեկավարն  ամեն դեպքում նախագահն  է,  որը  ղեկավարում է գործադիր իշխանության  ամբողջ համակարգը։  Իշխանությունների կարծր տարանջատման սկզբունքին համապատասխան՝ գործադիր իշխանությունը քաղաքական  պատասխանատվություն չի  կրում  խորհրդարանի  առջև,  իսկ նախագահը՝  գործադիր  իշխանության  իրական  ղեկավարը,  չի  կարող  վաղաժամկետ արձակել  խորհրդարանը։  Միևնույն  ժամանակ  պետք  է  նաև  արձանագրել,  որ գոյություն  ունեն  նախագահական  կառավարման  բազմազան  մոդելներ,  որոնք  այս կամ այն չափով «շեղված են» այդ ընդհանուր օրինաչափությունից։ ", "Կիսանախագահական  կառավարման  ձևն  առաջացել  է  դեռևս  անցյալ  դարի առաջին  կեսին՝  Վայմարյան  Հանրապետությունում  (1919  թ.),  Ֆինլանդիայում  (1919 թ.), Իռլանդիայում (1937 թ.), Իսլանդիայում (1945 թ.)։ Սակայն կառավարման այդ ձևն օրինակ  ծառայեց  Եվրոպայի  մի  շարք  երկրների  համար  և  բավականին  լայն տարածում ստացավ Ֆրանսիայի Հինգերորդ Հանրապետության  ձևավորումից հետո։ ", "Ինչպես  արդեն  նշել  էինք,  հենց  Հինգերորդ  Հանրապետության  քաղաքաիրավական պրակտիկայի  ուսումնասիրման  արդյունքում  Մ.  Դյուվերժեն  շրջանառության  մեջ դրեց «կիսանախագահական կառավարում» հասկացությունը։  Մինչ  այդ գրականության  մեջ այդ ձևը  դիտարկվում էր  որպես  ոչ թե  պետական կառավարման ինքնուրույն, այլ դեպի նախագահական կամ խորհրդարանական հանրապետություն անցումային ձև։55 Ֆրանսիայի  Հինգերորդ  Հանրապետության  կայացման  և  գործառնության փորձը  համոզիչ  կերպով  ապացուցում  է  պետության  գոյատևման  ներքաղաքական  և արտաքին քաղաքական իրողություններին համապատասխանող և  այդ պայմաններին  առավել  համապատասխան  և  հետևաբար՝  առավել  արդյունավետ կառավարման  ձևի  որդեգրման  կարևորությունը։  Երկրորդ  համաշխարհային պատերազմից հետո եվրոպական բազմաթիվ երկրների ավանդական քաղաքական և առաջին  հերթին՝  կուսակցական  համակարգերը  գործնականում  փլուզվել  էին։  Այդ երկրների  խորհրդարանական  կառավարման  ձևերն  այլևս չէին  ապահովում արդյունավետ  պետական իշխանության իրականացում. հանգեցնում էին կառավարական  և  որպես  հետևանք՝  խորհրդարանական  ճգնաժամերի։  Դրա  վառ օրինակն է հետպատերազմյան Իտալիան, որտեղ կառավարական և խորհրդարանական ճգնաժամերը հարատև բնույթ էին կրում։ ", "Հետպատերազմյան  Ֆրանսիայում  վիճակն  ավելի  ծանր  էր՝  պայմանավորված ինչպես ներքաղաքական, այնպես էլ արտաքին քաղաքական իրողություններով։ 1946 թվականին  երկրում  հաստատված  «ուժեղացված  պառլամենտարիզմի»  ռեժիմը (չորրորդ  հանրապետություն)  հանգեցրեց  քաղաքական  անկայունության  աճի, «կառավարական խառնաշփոթության» և պետական իշխանությունների հեղինակազրկման։  Ծանր  էին  նաև  արտաքին  քաղաքական  պայմանները։  Երկիրը վարում  էր  գաղութատիրական  պատերազմներ  Հնդկաչինում  և  Ալժիրում։  1958 թվականին Ալժիրում՝ ֆրանսիական էքսպեդիցիոն կորպուսում, հակահանրապետական խռովություն սկսվեց, որը ժողովրդավարական կարգերի դեմ ուղղված  իրական  վտանգ  ստեղծեց  և  դարձավ  մետրոպոլիայում  լուրջ  բախումների պատճառ։  Հատկանշական  է,  որ  բազմաթիվ  ֆրանսիացի  հեղինակներ,  ընդգծելով խորհրդարանական  ժողովրդավարության  արժանիքները,  միևնույն  ժամանակ  նշում են  դրա  թերությունները՝  գործադիր  իշխանության  անգործունակության  և նախագահական իշխանության թուլության տեսանկյունից։56 Ստեղծված  իրավիճակում  ֆրանսիական  խորհրդարանն  ընդունեց  որոշում համազգային առաջնորդին իշխանության փոխանցման մասին, որը կարող էր երկիրը հանել  խորը  ճգնաժամից,  նախապատրաստել  սահմանադրական  բարեփոխումներ՝ իշխանության  հեղինակության  ամրապնդման  և  Ֆրանսիայի  վեհության  վերածնման նպատակով։  Ֆրանսիայի  գործող  նախագահը  դիմեց  խարիզմատիկ  առաջնորդ  Շ.  դը Գոլին,  որը  երկար  տարիներ  կտրված  էր  պետական  գործերից։  Նա  տվեց  իր համաձայնությունը,  և  1958թ  հունիսի  1-ին  Ֆրանսիայի  Ազգային  ժողովը,  329  կողմ  և արտակարգ լիազորություններով։  Միաժամանակ  ընդունվեց  սահմանադրական օրենք, որով որոշվեցին սահմանադրական բարեփոխումների շրջանակները։ ", "Հինգերորդ Հանրապետության սահմանադրությունն ընդունվեց 1958 թվականի սեպտեմբերի 28-ին և ուժի մեջ մտավ 1958 թվականի հոկտեմբերի 4-ին։ ", "Այդ  սահմանադրության  յուրահատկությունը  նախևառաջ  այն  էր,  որ  դրանով ամրագրվեց  գործադիր  իշխանության  գերակշիռ  դերը  պետական  իշխանության ընդհանուր  համակարգում։  Այն  պարունակում  էր  նաև  կանոններ,  որոնք սահմանափակում էին խորհրդարանի օրենսդրական գործունեության  շրջանակները և  նույնիսկ  նախատեսում  էին  գործադիր  իշխանության  կողմից  դրա  նկատմամբ որոշակի վերահսկողություն իրականացնելու հնարավորություն։ ", "Սահմանադրությունը  ֆրանսիական  պետության  գլխին  օժտեց  էական  և  ինքնուրույն լիազորություններով։  Հետագայում  հանրաքվեի  միջոցով  սահմանադրության  մեջ կատարվեց  փոփոխություն,  և  1965  թվականից  հանրապետության  նախագահն ընտրվում  է  համընդհանուր  և  ուղղակի  ընտրությունների  միջոցով։  Դրանով  իսկ կիսանախագահական կառավարման ձևը ստացավ իր  ավարտուն և տրամաբանական տեսքը։57 LGDJ, Issy-les-Moulineaux, 2015, էջ 377; Marcel Morabito, Histoire constitutionnelle de la France, Lextenso editions, LGDJ, Issy-les-Moulineaux, 2014, էջ 429: ", "Մեր կարծիքով, համաձայնվելով այս պնդումների հետ, կարելի է հստակ ասել, որ իշխանությունների  տարանջատման  սկզբունքը,  լինելով  կայուն  սկզբունք,  լրացվել  էր նրանով,  ինչը  կարելի  է  համոզված  անվանել  իշխանությունների  համագործակցության սկզբունք`  նրանց  տարանջատման  և  օրենքի  գերիշխանության  պայմաններում: ", "Կառավարությունը  նշանակվում  է  նախագահի  կողմից,  սակայն  պետք  է  ունենա խորհրդարանի  վստահությունը։  Կառավարությանն  անվստահության  քվե  տալը հանգեցնում  է  կամ  կառավարության  հրաժարականին,  կամ  նախագահի  կողմից խորհրդարանն արձակելուն։58 Վ.  Ն.  Շապովալն  առանձնացնում  է  կիսանախագահական  կառավարման  ձևի հետևյալ քաղաքական-իրավական հատկանիշները՝  պետական մեխանիզմի կազմակերպումը  և  առաջին  հերթին՝  գործադիր  իշխանության  գործունեությունը՝ նախագահական և  խորհրդարանական հանրապետություններին հատուկ բնութագրիչների  սիմբիոզի  (համակցության)  հիման  վրա.  գործադիր  իշխանության դուալիզմը  (երկվություն)  և  որոշ  բացառություններով  հանդերձ՝  նախագահի՝  որպես գործադիր  իշխանության  կրողի  սահմանադրական  բնորոշման  բացակայությունը. նախագահի՝  որպես  հասարակական  և  պետական  կյանքի  որոշակի  ոլորտներում արբիտրի  (իրավարարի)  և  (կամ)  երաշխավորի  գործառույթների  սահմանադրական ամրագրումը. նախագահի համընդհանուր և ուղղակի ընտրությունը։59 Կարելի  է  եզրահանգել,  որ  առաջին  դեպքում  շեշտը  դրվում  է  նախագահի կարգավիճակի առանձնահատկությունների վրա, իսկ երկրորդ դեպքում՝ նախագահ- խորհրդարան-կառավարություն  եռյակի  փոխհարաբերությունների,  նրանց  միջև զսպումների և  հակակշիռների մեխանիզմի առանձնահատկությունների  վրա։ Ուստի երկու  մոտեցումներն  էլ  կարող  են  արդյունավետ լինել՝  կախված  կոնկրետ հետազոտական խնդիրներից։ ", "Բոլոր  դեպքերում  պետք  է  հաշվի  առնել  կիսանախագահական  կառավարման ձևի  ևս  մեկ  առանձնահատկություն։  Եթե  նախագահը  և  խորհրդարանի մեծամասնությունը  ներկայացնում  են  նույն  քաղաքական  ուժը,  ապա  պետական համակարգի  տրամաբանությունը  նմանվում  է  նախագահական  հանրապետության, իսկ եթե նախագահը և խորհրդարանի մեծամասնությունն ընդդիմադիր քաղաքական բևեռներից  են,  ապա  պետական  համակարգի  տրամաբանությունը  նմանվում  է խորհրդարանական հանրապետության։ ", "Միևնույն ժամանակ պետք է նկատել, որ ժամանակակից աշխարհում առկա են կիսանախագահական կառավարման ձևի տարբեր մոդելներ, որոնք ունեն բազմաթիվ յուրահատկություններ։  Հատկանշական  է,  որ  տարբեր  հեղինակներ  կառավարման այս  ձևի  շրջանակներում  առանձնացնում են  մի  շարք  ինքնուրույն  տարատեսակներ։ ", "Այսպես,  Օ.  Ի.  Զազնաևի  կարծիքով՝  պետք  է  տարբերակել  կիսախորհրդարանական կառավարման  ձևը,  որի  դեպքում  նախագահը  չի  ընտրվում  համընդհանուր  և ուղղակի ընտրակարգով, իսկ կառավարությունը քաղաքական պատասխանատվություն չի  կրում  խորհրդարանի  առջև։60  Մ.  Վ.  Բագլայը, տարբերակելով  խորհրդարանական,  նախագահական  և  կիսանախագահական հանրապետությունները,  միաժամանակ  առանձնացնում  է  նաև  խորհրդարանական- նախագահական  հանրապետությունը,  որը  մոտ  է  կիսանախագահականին,  սակայն տարբերվում է վերջինից խորհրդարանի ավելի մեծ դերակատարությամբ, այդ թվում՝ կառավարության  կազմավորման  ժամանակ։61  Վ.  Ե.  Չիրկինն  առանձնացնում  է  նաև կիսանախագահական-կիսախորհրդարանական կառավարման ձևը։62 Հատուկ  ուշադրության  են  արժանի  կիսանախագահական  կառավարման  այն մոդելները, որոնք ներմուծվեցին հետխորհրդային պետություններում։ ", "Հետխորհրդային  երկրներում  կիսանախագահական  համակարգ  ներմուծելու  համար կային  լուրջ  հիմքեր։  Անցումային  շրջանի  պետություններին  բնորոշ  ավտորիտար ավանդույթների  և  թույլ ժողովրդավարական կառույցների  պայմաններում անհրաժեշտ  էր  համախմբող  ուժ։  Կիսանախագահական  կառավարման  դեպքում նախագահի ինստիտուտը, լինելով բավականին հզոր՝ համախմբող դեր իրականացնելու  համար,  միևնույն «քաղաքական  խաղից» չի  հեռացնում խորհրդարանին  և  քաղաքական  կուսակցություններին։  Ուստի  այդ  մոդելն  առավել համապատասխանում  է  հետխորհրդային  պայմաններին։63  Սակայն  փորձը  ցույց տվեց,  որ  այդ  երկրների  մի  մասում  պարզապես  միավորվեցին  նախագահական  և կիսանախագահական  կառավարման  ձևերին  հատուկ  նախագահի  ինստիտուտի ուժեղ  կողմերը՝  հիմք  տալով  եզրահանգել  «սուպերնախագահական»  ինստիտուտի առաջացման  մասին։64  Բազմաթիվ  հեղինակներ  հետխորհրդային  երկրների կիսանախագահական  կառավարման  մոդելների (նախևառաջ`  Ռուսաստանի Դաշնության)  առանձնահատկությունների վերլուծության  արդյունքում  այդ մոդելները  բնորոշում  են  որպես  սուպերնախագահական։65  Որոշ  հեղինակներ  ՌԴ կառավարման  ձևը  բնորոշում  են  որպես  ընտրական  միապետություն66  կամ ընտրական  դուալիստական  միապետություն՝  թագաժառանգման  տարրերով67։  Մի շարք  հեղինակների  կարծիքով՝  ՌԴ  կիսանախագահական  կառավարման  մոդելը  մի շարք  կարևոր  հատկանիշներով  նմանվում  է  լատինաամերիկյան68  կամ  աֆրո- ասիական69  նախագահական  մոդելին։  Հաշվի  առնելով  ՌԴ  կիսանախագահական կառավարման մոդելի վերաբերյալ գնահատականների այդպիսի բազմազանությունը՝ միանշանակ կարելի է համաձայնվել Ա. Գ. Շաբլինսկիի այն տեսակետի հետ,70 որ ՌԴ կառավարման  ձևի  կիսանախագահական  բնութագրման  հետ  կապված  ամեն  ինչ  չէ, որ պարզ է։ ", "Vol 3, N1. Winter, 1994, էջ 123-126: ", "современность. Атореф. дисс. канд.юрид. наук. Владимир, 2007, էջ 23: ", "муниципальное право, 2007, N 15, էջ 6: ", "исполнительную власть и связанные с ним особенности российской формы правления // Конституционное и муниципальное право, 2005, N 5, էջ 22: ", "Մեր  կողմից  կատարված  ուսումնասիրությունները  վկայում  են,  որ  գլոբալացման գործընթացների  հետևանքով  վերոնշյալ  իրավական  ընտանիքները  այլևս չեն պահպանել  իրենց  դասական  դրսևորման  ձևերը։  Ավելին,  իրավունքի  ինտեգրացիոն գործընթացները  հանգեցրել  են  նրան,  որ  ռոմանագերմանական  իրավական ընտանիքներում  ավելի  հաճախ  կիրառվում  են  անգլոամերիկյանին  բնորոշ գործընթացներ,  որոնցից  են  օրինակ՝  դատական  նախադեպի  կիրառումը։  Նույնպիսի իրավիճակ է ստեղծվել նաև կրոնական իրավական ընտանիքներում, որտեղ հանրային ոլորտը,  որպես  կանոն,  կարգավորվում  է  իրավական  նորմերով,  որոնք  ստեղծված  են ռոմանոգերմանական  կամ  անգլոամերիկյան  իրավական  ընտանիքների  օրինակով, իսկ  մասնավորը՝  շարունակում  է  մնալ  կրոնական։  Վերոնշյալ  զարգացումները իրավաբանական  գաղթականությունում  հանգեցրեցին  նոր  «խառը  կամ  խառնածին իրավական ընտանիք» խորագրով իրավական ընտանիքի ստեղծմանը70: ", "Նախքան  կիսանախագահական  կառավարման  առանձին  մոդելներում նախագահի  կարգավիճակի  վերլուծությանն  անդրադառնալը,  թերևս,  անհրաժեշտ  է կատարել  երկու  վերապահում։  Առաջինը՝  ատենախոսության  նպատակից  ելնելով՝ մենք  խնդիր  չենք  դրել  բազմակողմանիորեն  վերլուծելու  նախագահի  կարգավիճակի բոլոր  նրբերանգները։  Դա  հետազոտական  հատուկ  օբյեկտ  է,  որին  իրավաբանական գրականության  մեջ  միշտ  հատկացվել  է  արժանի  ուշադրություն։  Մասնավորապես, կիսանախագահական կառավարման հայաստանյան մոդելում նախագահի կարգավիճակի  հետ  կապված  հիմնախնդիրներին  բազմակողմանի  և  անհրաժեշտ խորությամբ  անդրադարձ է կատարվել հայ իրավաբանների մի շարք աշխատություններում։71  Մեր  խնդիրն  է  վերլուծել  տարբեր  կիսանախագահական մոդելներում  նախագահի  կարգավիճակի  այն  առանձին  բաղադրատարրերը,  որոնք արտացոլում են կիսանախագահական համակարգում իշխանությունների տարանջատման  առանձնահատկությունները  ու  կարևորվում  են  նախագահ- խորհրդարան, նախագահ-կառավարություն հարաբերությունների ոլորտում։ ", "Երկրորդ՝ տվյալ գլխում մենք չենք անդրադառնում Հայաստանի Հանրապետությունում ձևավորված կիսանախագահական մոդելի Президентская власть и разделение властей в полупрезидентской республике: опыт Армении // Государство и право, 2000, N 1, էջ 87-97; Պողոսյան Վ., Կառավարման կիսանախագահական ձևի առանձնահատկությունները Հայաստանում. ընտրված նյութերի ժողովածու, ԵԱՀԿ, 2004, էջ 41-54: ", "առանձնահատկություններին։  Դա  նույնպես  հատուկ  քննարկման  առարկա  է,  և համապատասխան հիմնախնդիրները կքննարկենք հաջորդ գլխում։ ", "Կիսանախագահական  հանրապետություններում  գոյություն  ունեն  էական տարբերություններ՝  նախագահի  ինստիտուտի  սահմանադրական  ամրագրման ոլորտում։  Այսպես,  նախագահի  պաշտոնը  սովորաբար  բնորոշվում  է  «պետության չեն  պարունակում  նախագահի  պաշտոնը  բնորոշող  դրույթներ։  Այս  դեպքերում պարզապես  թվարկվում  են  նախագահի  գործառույթները։  Ավելին,  Իռլանդիայի, Մակեդոնիայի սահմանադրություններում նախագահի գործառույթները ձևակերպված  չեն,  և  դրանց  մասին  կարելի  է  դատողություններ  անել  միայն վերլուծելով նախագահի իրավասությունները։ ", "Միևնույն ժամանակ, նախագահի ինստիտուտի սահմանադրական ամրագրումներն  ունեն  մեկ  էական  ընդհանրություն.  նախագահը  չի  հիշատակվում օրենսդիր,  գործադիր  և  դատական  իշխանություն  իրականացնող  պետական մարմինների  շարքում։  Պետական  իշխանության  համակարգում  նա  զբաղեցնում  է առանձնահատուկ  տեղ։  Որպես կանոն, նախագահի սահմանադրական կարգավիճակի  հիմքն  են  կազմում  արբիտրի (իրավարարի)  կամ  գարանտի (երաշխավորի)  գործառույթները։  Նրա  հիմնական  խնդիրը  երեք  իշխանությունների միջև  առաջացող  վեճերը լուծելն  է  (իրավարար)  կամ  սահմանադրության  ու պետության  կայունությունն  ու երկրի  տարածքային  ամբողջականությունն ապահովելը  (երաշխավոր)։  Այսպես,  Ֆրանսիայի  սահմանադրության  5-րդ  հոդվածի համաձայն՝  նախագահը «իր  իրավարարությամբ  ապահովում է  հանրային իշխանությունների  բնականոն  գործունեությունը»։  Նույն  հոդվածով  ամրագրված  է նաև, որ նախագահը հետևում է սահմանադրության պահպանմանը, հանդիսանում է ազգային  անկախության,  տարածքային  ամբողջականության երաշխավորը։ ", "Լեհաստանի  սահմանադրության  126-րդ  հոդվածի  համաձայն՝  Լեհաստանի Հանրապետության նախագահը  հանդիսանում է  պետական իշխանության անընդհատության  երաշխավորը,  պահպանում  է  պետության  անվտանգությունը  և նրա  տարածքի  ամբողջականությունը։  Համանման  դրույթներ  են  ամրագրված  նաև Ռուսաստանի  Դաշնության,  Պորտուգալիայի,  Խորվաթիայի,  Ռումինիայի  և կիսանախագահական կառավարման երկրների բազմաթիվ այլ սահմանադրություններով։ ", "Այդ գործառույթների արդյունավետ իրականացման համար կիսանախագահական  կառավարման  տարբեր  մոդելներում  նախագահն  օժտվում  է օրենսդիր,  գործադիր  և  դատական  իշխանությունների  հետ  հարաբերությունների ոլորտում  մի  շարք  էական  լիազորություններով։  Ուստի  կարելի  է  համաձայնվել  այն դիրքորոշման հետ, որ կիսանախագահական կառավարման համակարգը փաստորեն նախագահին  հնարավորություն  է  տալիս  վեր  կանգնել  իշխանությունների տարանջատման  համակարգից  և  ակտիվորեն  իրականացնել  սոցիալական բարեփոխումներ։  Նախագահը  հանդես  է  գալիս  որպես  ոչ  թե  պետական իշխանության ղեկավար կամ նույնիսկ դրա մարմնավորող, այլ հզոր և հեղինակավոր պետության  գլուխ։72  Այսպիսով,  կարելի  է  արձանագրել,  որ  հասարակական  և պետական  կյանքի  որոշակի  ոլորտներում  նախագահի՝  որպես  իրավարարի  և երաշխավորի կարգավիճակի սահմանադրական ամրագրումը կիսանախագահական կառավարման  ձևի  գլխավոր  բնութագրիչն  է։  Կիսանախագահական  կառավարման համակարգում  նախագահի  ինստիտուտի  մյուս  բոլոր յուրահատկություններն ածանցվում  են  նախագահի՝  իրավարարի  և  երաշխավորի  կարգավիճակային տարրերից։ "], "paragraph_source_docs": [2, 2, 2, 2, 2, 2, 2, 0, 2, 2, 2, 2, 2, 2, 2, 2, 2, 1, 2, 2, 2, 2, 2, 2, 2], "source_docs_file": "Law.json"}