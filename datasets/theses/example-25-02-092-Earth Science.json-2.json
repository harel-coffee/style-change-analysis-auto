{"paragraphs": ["Նկ.  2.14-ում  բերված  է  առանձնացված  սեյսմիկ  գոտու  երկրաշարժերի հիպոկենտրոնների բաշխման եռաչափ պատկերը: ", "Ամփոփում Այսպիսով,  ամփոփելով  Ջավախքի  հրաբխային  բարձրավանդակի  և  հարակից տարածքների  համար  իրականացրած  սեյսմիկ  ռեժիմի  ուսումնասիրությունները, հանգում ենք հետևյալ արդյունքներին.   Ջավախքի  բարձրավանդակի  և  հարակից  տարածքների  բարձր  սեյսմիկ ակտիվությունն  արտահայտվում  է  հատկապես  թույլ  երկրաշարժերի  տեսքով (երկրաշարժերի  կրկնելիության  գործակիցը՝  b-ն  հավասար  է  0.8-ի)։  2005-2017 թթ.  ընթացքում  գրանցված  ավելի  քան  2000  երկրաշարժից  միայն  65-ի մագնիտուդն  է  գերազանցում  ML≥3.0  սահմանը,  որոնց  էպիկենտրոնները հիմնականում գտնվում են խզվածքներին մոտ կամ հարող տարածքներում: ", "  Ուսումնասիրվող գոտում գրանցված երկրաշարժերի գերակշռող մեծամասնությունն  ունի  ML≤2.0  մագնիտուդ,  որոնց  հիպոկենտրոններն  ընկած են    մինչև  20  կմ  խորությունները:  Եթե  հաշվի  առնենք  այն  դիտարկումը,  որ ուսումնասիրվող գոտին բնութագրվում է երիտասարդ հրաբխականությամբ, իսկ նշված  թույլ  երկրաշարժերի  էպիկենտրոնները  դրսևորվում  են  որոշակի  լոկալ կուտակումներով,  ապա  գոտու  թույլ  երկրաշարժերով  պայմանավորված սեյսմիկությունը  հնարավոր  է  բացատրվի  Ջավախքում  գոյություն  ունեցող մագմատիկ օջախների առկայությամբ: ", "ՏԱՐԱԾՔՆԵՐՈՒՄ ԳՐԱՆՑՎԱԾ ԵՐԿՐԱՇԱՐԺԵՐԻ ՖՈԿԱԼ ՄԵԽԱՆԻԶՄՆԵՐԻ ՀԱՇՎԱՐԿ ԵՎ ՎԵՐԼՈՒԾՈՒԹՅՈՒՆ Երկրաշարժի  ֆոկալ  մեխանիզմը  հանդիսանում  է  երկրաշարժի  օջախը բնութագրող  ամենակարևոր  պարամետրերից  մեկը։  Այն  նկարագրում  է  երկրաշարժի օջախում  առաջացած  խզվածքի  բնույթը,  խզվածքի  կինեմատիկան,  օջախում առաջացած  դեֆորմացիանները,  օջախում  հարուցված լարվածության  գլխավոր առանցքների կողմնորոշումը (սեղմում, ընդարձակում) և այլն [77]: ", "Երկրաշարժի օջախում շարժման մեխանիզմի ուսումնասիրության պատմությունը  սկսվել  է  դեռևս  20-րդ  դարի  սկզբներից,  երբ  Կյոտոյի  համալսարանի (Ճապոնիա)  պրոֆեսոր  Սիդան  բացահայտեց,  որ  երկրաշարժի  էպիկենտրոնի նկատմամբ՝  տարբեր  կողմերում  և  տարբեր  հեռավորությունների  վրա  տեղադրված, սեյսմիկ կայանների կողմից գրանցված սեյսմոգրամների վրա իմպուլսներն ունենում են տարբեր ուղղությամբ մուտքեր, և առանձնանում են որոշակի օրինաչափություններով։ ", "Օջախում  տեղի  ունեցող  դեֆորմացիան  հարուցում  է  սեյսմիկ  առաձգական  ալիքներ, որոնք տարածվելով միջավայրում, անդրադառնում, բեկվում, կլանվում են՝ փոփոխելով տարածման  արագությունը:  Սեյսմիկ  կայանների  կողմից  գրանցված  երկրաշարժի ալիքային  պատկերի  վերծանումը  թույլ  է  տալիս  առանձնացնել    յուրաքանչյուր կայանում  առաձգական  ալիքների  բևեռայնությունը,  և  իրականացնել  երկրաշարժի օջախի ֆոկալ մեխանիզմի հաշվարկ [20]։ ", "Սեյսմոակտիվ  գոտիներում  գտնվող  գրեթե  բոլոր  երկրներում  սեյսմիկ դիտացանցերի  և  սեյսմոլոգիական  կենտրոնների  աշխատանքային  պրոցեսում երկրաշարժերի  ֆոկալ  մեխանիզմների  հաշվարկը  համարվում  է  պարտադիր գործընթաց  և  անմիջապես  հաջորդում  է  երկրաշարժերի  մշակման  փուլին:    Ֆոկալ մեխանիզի  լուծումը  հստակ  արտահայտում  է  օջախում  տեղի  ունեցող  պրոցեսը,  իսկ տեկտոնական  միավորների  հետ  համադրությունը  թույլ  է  տալիս  գնահատել տեղանքում տեկտոնական ակտիվության ընթացիկ վիճակը: ", "Ընդունված  է  ֆոկալ  մեխանիզմների  հաշվարկ  իրականացնել  միայն  ուժեղ (M≥4.5)  երկրաշարժերի  համար,  քանի  որ  վերջիններս  գրանցվում  են  էպիկենտրոնը շրջափակող  շատ  կայանների  կողմից,  ինչն  ապահովում  է  շատ  տվյալներ,  և  մյուս կողմից,  ուժեղ  երկրաշարժերի  դեպքում ալիքային  պատկերների  վրա  շատ  հստակ  են արտահայտված լինում ալիքային մուտքերը: Բացի դա, ուժեղ երկրաշարժերի դեպքում ֆոկալ մեխանիզմների լուծման արդյունքները լայն կիրառվում են հատկապես սեյսմիկ վտանգի գնահատման, սեյսմոտեկտոնական մոդելի կառուցման աշխատանքներում: ", "Միջին  ուժգնության  կամ  թույլ  երկրաշարժերի  դեպքում  պրակտիկորեն  ևս հնարավոր  է  իրականացնել  ֆոկալ  մեխանիզմների  հաշվարկները,  սակայն  այս դեպքում  շատ  կարևոր  նախապայման  է  այն  սեյսմիկ  կայանները  լինել  երկրաշարժի էպիկենտրոնին  շատ  մոտ,  որպեսզի  հնարավոր  լինի  երկրաշարժի  սեյսմոգրամի առավել  ճշգրիտ  վերծանումը:  Միջին  և  թույլ  երկրաշարժերի  դեպքում  ֆոկալ մեխանիզմների հաշվարկն իրականացնելու այլ մեթոդներ կան, որոնք տարբերվում են ուժեղ երկրաշարժերի հաշվարկի մեթոդներից։ Այս դեպքում չի օգտագործվում P ալիքի առաջին մուտքի նշանը, այլ ալիքային պատկերի մշակման արդյունքում հաշվարկվում են երկայնական և լայնական  ալիքների  տարածման  ամպլիտուդաների հարաբերակցությունը [108]: ", "Հրաբխային  տարածքներում  երկրաշարժերը  որպես  կանոն  դրսևորվում  են մագմատիկ  օջախային  կուտակումներով  և  հանդես  են  գալիս  այսպես  կոչված երկրաշարժերի  պարսերի  տեսքով:  Նմանատիպ երկրաշարժերի ֆոկալ մեխանիզմների  հաշվարկները  հիմնականում  իրականացվում  են  երկրաշարժերի հրաբխային  կամ  հրաբխա-տեկտոնական  ծագմանն  ուղղված  ուսումնասիրություններ իրականացնելու նպատակով: ", "Հրաբխային  ակտիվ գոտիներում գրանցվող երկրաշարժերի  ֆոկալ մեխանիզմների  հաշվարկի  և  դրանց  արդյունքների  վերլուծության  ուղղությամբ բազմաթիվ հետազոտական աշխատանքներ են իրականացվել տարբեր հեղինակների կողմից  [128,41]: ", "Ակտիվ  տեկտոնական  գոտիներում  գրանցվող  երկրաշարժերի  ֆոկալ մեխանիզմների  հաշվարկը  շատ  ավելի  լայն  կիրառում  ունի  ամբողջ  աշխարհում [84,64,94,106,146,143,37,57]: ", "Տեկտոնական ակտիվացման հետևանքով տեղի ունեցող երկրաշարժերի ֆոկալ մեխանիզմների լուծումները  կարող  են  հաստատել  որևէ  ենթադրյալ  խզվածքի գոյությունը, կարող են բնութագրել տեղանքում խզվածքների ակտիվությունը, իսկ որևէ խզվածքի շուրջը երկրաշարժերի ֆոկալ մեխանիզմների օրինաչափ տարածումը կարող է  բնութագրել  խզվածքի  շարժման  կինեմատիկան:  Այս  դեպքում  ֆոկալ  մեխանիզմով որոշված  պարամետրերը  կիրառվում  են  սեյսմոտեկտոնական  մոդելի  կառուցման, սեյսմիկ վտանգի գնահատման,  ակտիվ  տեկտոնիկայի ուսումնասիրման աշխատանքներում,  ինչպես  նաև  սեյսմոլոգիական,  տեկտոնական  վերլուծությունների ժամանակ[147]: ", "Շատ  կարևոր  են  երկրաշարժերի  ֆոկալ  մեխանիզմների  հաշվարկներին հաջորդող դինամիկ և կինեմատիկ վերլուծությունները: ", "Դինամիկ  վերլուծության  ժամանակ  իրականացվում  են  օջախում  տեղի  ունեցեղ պրոցեսների, լարվածային  դաշտի, լարվածության  առանցքների,  վերջիններիս ժամանակային  կամ  տարածական  փոփոխությունների  առանձնահատկությունների ուսումնասիրություններ:    Ֆոկալ  մեխանիզմների  դինամիկ  վերլուծության  արդյունքում ստացված  պարամետրերը  կիրառելի  են  հատկապես  սեյսմիկ  վտանգի  գնահատման աշխատանքներում [38]: ", "Երկրաշարժի  օջախում  դինամիկ  պարամետրերով  կազմվում  են  ֆոկալ մեխանիզմները  արտահայտող  դիագրամաներ՝  «գնդակների»    (beach  balls)  տեսքով, որից  հետո  իրականացվում  է  ֆոկալ  մեխանիզմների  կինեմատիկ  վերլուծությունը:  Այս դեպքում  արդեն  կիսասֆերայի  վրա  առանձնացված  երկու  հնարավոր  նոդալ հարթությունները  համեմատվում  են  տեղանքում  տեկտոնական  միավորների  հետ, որպեսզի հստակեցվի այդ փոխուղղահայաց հարթություններից որն է իր տարածմամբ համապատասխանում  այդտեղ  գոյություն  ունեցող  ակտիվ  սեյսմածին  խզվածքներին, կամ վերջիններիս առանձին սեգմենտներին [72]: ", "Սա  հնարավորություն  է  տալիս  պատկերացում  կազմելու  ուսումնասիրվող տարածքում  խզվածքների  կինեմատիկայի,  ինչպես  նաև  խզվածքային  տեկտոնիկայի վարքագծի  փոփոխությունների  մասին,  ինչը շատ  կարևոր է  հատկապես երկրաշարժերի հնարավոր սցենարների մշակման համար: ", "Հայկական  լեռնաշխարհում,  և  հատկապես  Կովկասում  սեյսմիկ  ակտիվությամբ մեծ  կարևորություն  ներկայացնող  Ջավախքի  բարձրավանդակի  տարածքում երկրաշարժերի  օջախի  պարամետրերի  որոշմանը,  դրանց  առաջացման  մեխանիզմի ուսումնասիրմանը, ինչպես նաև  դինամիկ  և կինեմատիկ  պարամետրերի գնահատմանն  ուղղված  մի  շարք  աշխատանքներ  են  իրականացվել    դեռևս  անցյալ դարի կեսերից սկսած [27,62,32,33,34,36,50,24,4,50]: ", "Մեր  կողմից,  ներկայացված  աշխատանքում  համալրված  տվյալներով իրականացվել  են  Ջավախքի  հրաբխային  գոտում  2005-2017թթ․  ընթացքում  M≥3․0 երկրաշարժերի  ֆոկալ  մեխանիզմների  հաշվարկ  P  ալիքի  առաջին  մուտքի  նշանի մեթոդով,  կազմվել  է  երկրաշարժերի  ֆոկալ  մեխանիզմների  նոր  կատալոգ  [139]։ ", "Ըստ  Ա.Ա.  Ասմանգուլյանի  Սյունիքի  մարզի  հողերում  յոդի  պարունակությունը փոքր  է`  2.5մգ/կգ-ում,  որը  բացատրվում  է  տարածքի  երկրաբանական  կառուցվածքով` ապարների բաղադրության մեջ յոդն ունի խիստ փոքր բաժին, իսկ ջրերի, հողի մեջ այն մտնում  է  օվկիանոսից  գոլորշիացած  ջրից  առաջացած  մթնոլորտային  տեղումների հաշվին: ", "Ֆոկալ  մեխանիզմի  որոշումն  (FMS-focal  mechanism  solutions)  իրականացվում  է մի  քանի  մեթոդներով՝  P  ալիքի  առաջին  մուտքի  նշանով,  S  ալիքի  ամպլիտուդայով  և բևեռացմամբ [106], P/S ամպլիտուդների հարաբերության վերլուծությամբ [108] և այլն։ ", "Սեյսմիկ առաձգական ալիքների բևեռայնությունն ըստ ազիմուտի բացատրելու համար առաջարկվում են մի շարք տեսական մոդելներ, որտեղ տարբեր ուժային համակարգեր ազդում  են  կետային  աղբյուրի  վրա  [116,117]:  Կետային  աղբյուրից  առաձգական ալիքների  ճառագայթման  տեսությունը  սկսել  է  զարգանալ  դեռևս  19-րդ  դարում (Լյավայի  առաձգականության  տեսություն),  իսկ  սեյսմոլոգիայում  այդ  տեսությունը առաջ  է  քաշվել  1923  թ-ին  Ճապոնացի  սեյսմոլոգ  Նականոյի  կողմից  [123]:  Կետային աղբյուրները  ներկայացվում  են  կենտրոնացված  ուժի,  դիպոլի  (երկակի  ուժի),  և ընդարձակման գոտիների տեսքով: Սակայն, վերջիններս կիրառելի չեն տեկտոնական երկրաշարժերի դեպքում: ", "Բազմաթիվ  աշխատանքներում  օջախային  գոտին  ներկայացվում  է  երկակի դիպոլի  (երկու  դիպոլի  կոմբինացիայի)  տեսքով  [92,19],  ինչը  մաթեմատիկորեն ներկայացվում  է  որպես  երկրորդ  կարգի  թենզոր  (մոմենտ  թենզոր)։  Մոմենտ  թենզորը երկրաշարժը որպես կետային աղբյուր ներկայացնող մաթեմատիկական մոդելն է։ Այն հանդես  է  գալիս  կետային  աղբյուրի  վրա  ազդող  երկու  զույգ  ուժերով  (double  couple forces),  որոնցից  մի  զույգն  ազդում  է  խզման  հարթության  սահքի  ուղղությամբ,  իսկ մյուսը՝ վերջինիս ուղղահայաց օժանդակ հարթությամբ [97,141] (նկ․ 3.1)։ ", "Միգրացիայի  սոցիալ-աշխարհագրական  հետազոտությունները  ցույց  են  տալիս,  որ բարձր  կրթական  ցենզ  ունեցողները  միգրացիոն  նախապատվությունները  տալիս  են Եվրոպական  զարգացած  երկրներին  և  ԱՄՆ-ին,  իսկ  համեմատաբար  ցածր  կրթական ցենզ  ունեցողները`  ՌԴ-ին:  Նույն  տրամաբանության  մեջ,  եթե  երևանցիները նախապատվությունը  տալիս  են  Եվրոպական  երկրներին  և  ԱՄՆ-ին,  ապա  գյուղաբնակ մարզերը,  որոնցում  մեծ  է  գյուղական  բնակչության  բաժինը`  Ռուսաստանին:  Այդ  նույն տարբերությունները  նկատվում  են  նաև  քաղաքային  և  գյուղական  բնակչության կտրվածքով:  Ինչպես  երևում  է  նկարներ  5-ից  և  6-ից,  քաղաքային  բնակիչները արտագաղթելու դեպքում նախապատվություն են տալիս եվրոպական երկրներին  և ԱՄՆ- ին, սակայն պատկերը փոխվում է գյուղական բնակչության դեպքում: ", "Նկար 3.2 Սեյսմիկ մոմենտ թենզորի տարածական սխեման Mxx = −Mo(sinδcosλsin2φ + sin2δsinλsin 2φ) Mxy =  Myx = Mo(sinδcosλcos2φ + sin2δsinλsinφcosφ) φ = strike δ = dip λ = rake Myy =  Mo(sinδcosλsin2φ − sin2δsinλcos2φ) Mo = moment Mxz =  Mzx = −Mo(cosδcosλcosφ  + cos2δsinλsinφ) Myz =  Mzy = −Mo(cosδcosλsinφ  − cos2δsinλcosφ) Mzz =  Mo(sin2δsinλ) Մոմենտ  թենզորը  ներկայացվում  է  մատրիցայի  տեսքով՝  երկու  զույգ  ազդող ուժերի տարածական կոմպոնենտներով (x,y,z)՝ Սեյսմիկ  մոմենտ  թենզորը  նկարագրում է  օջախում  ազդող  ուժերի ուղղությունները և միջավայրում այն ունի իզոտրոպ հատկություն: "], "paragraph_source_docs": [2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 0, 2, 2, 2, 1, 2], "source_docs_file": "Earth Science.json"}