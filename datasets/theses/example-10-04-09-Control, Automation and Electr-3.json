{"paragraph_source_docs": [3, 3, 3, 3, 3, 3, 4, 3, 3, 3], "paragraphs": ["լրումն  վերոնշյալին՝  հարկ  է  նշել,  որ  ԱՆՑ-երը  ընկած  են  ներկայումս կայծակնային  արագությամբ  զարգացող  տեխնոլոգիաներից  մեկի՝  արհեստական ինտելեկտի,  հիմքում,  ինչը  ապահովում  է  դրանց  հետագա  շարունակական զարգացումը:  Սա  հնարավորություն  կընձեռի  ապագայում  էլ  ավելի  բարելավվել  և զարգացնել  այս  մոդուլացման  տեսակի  նույնականացման  համար  կիրառվող տեխնոլոգիան,  ինչը  հնարավորություն  կտա  առավել  մեծ  ճշտությամբ  լուծել  ՄԱՆ խնդիրը: ", "Գոյություն  ունեն  բազմաթիվ  նույնականացման,  դասակարգման  մեթոդներ  և ալգորիթմներ  որոնցից  յուրաքանչյուրը  նախատեսված  է  կոնկրետ  խնդիրների  լուծման համար,  ունի  իր  առանձնահատկությունները,  իրականացման  բարդությունները, առավելությունները և թերությունները։ Հաշվի առնելով վերոնշյալ բոլոր չափանիշները՝ տվյալ  աշխատանքի  հիմքում  ընկած  խնդրի  լուծման  համար  հարկավոր  է  ընտրել  այն տեխնոլոգիան,  որի  միջոցով  հնարավոր  կլինի  ստանալ  ամենից  բարձր  մոդուլացման տեսակների  նույնականացման  ճշտություն:  Մոդուլացումների  ճանաչման  հիմնական երկու`  տեսական  որոշման  և  նմուշի  ճանաչման,  մոտեցումներից  ավելի նպատակահարմար ճանաչվեց նմուշի ճանաչման մեթոդը, քանի որ տեսական որոշման մոտեցումն  ունի  այնպիսի  թերություններ,  որոնք  զգալի  սահմանափակում  են  դրված խնդրի լուծման հնարավորությունները։ Տեսական որոշման մոտեցման հիմքում ընկած է հավանականության  խտության  ֆունկցիան,  այսինքն  դասակարգիչը  ընտրությունը կատարում է ելնելով  տվյալ  տեսակի  պատահման  հավանականությունից։ ", "Հավանականության խտության ֆունկցիաների օպտիմալացումը զգալի բարդացնում են հաշվարկները։  Բացի  դրանից  հավանականությունը  չափելու  համար  հարկավոր  է մոդուլացումների  բոլոր  տեսակների  համար  նախապես  մեխանիկորեն  հաշվարկել ազդանշանի  հիմնական  բնութագրող  հատկանիշների  շեմային  արժեքները,  ինչը լրացուցիչ  ժամանակային  ռեսուրսներ  է  պահանջում։  Տեսական  որոշման  մոտեցման դեպքում  նույնականացման  ճշտությունը  կախված  է  համակարգի  մուտքին  տրված ազդանշանի  բնութագրող  հատկանիշների  արժեքների  հստակ  հերթականությունից, ինչը  բացառում  է  զուգահեռ  հաշվարկներ  իրականացնելու  հնարավորությունը։  Այս թերությունը  զգալի  երկարացնում  է  հաշվարկների  տևողությունը  և  նվազեցնում  է դասակարգչի  աշխատանքի  որակը,  քանի  որ  հաշվարկների  իրականացման արագությունը չափազանց կարևոր դեր է խաղում իրական ժամանակում դասակարգչի աշխատանքի համար։ ", "Ինչ վերաբերում է նմուշի ճանաչման մոտեցման շրջանակներում ուսումնասիրված մեթոդներին, ապա ինչպես արդեն նշվել է վեյվլեթ ձևափոխության միջոցով ազդանշանի գլխավոր  բնութագրող  հատկանիշների  ստացումը  նպատակահարմար  չէ,  քանի  որ որպես  հեռանկար  նախատեսվում  է  ալգորիթմի  իրական  ժամանակում  աշխատելու արագության  բարձրացման  համար  կիրառել  FPGA-ներ,  ինչը  լրացուցիչ  հաշվարկային բարդությունների կստեղծի LabVIEW գրաֆիկական ծրագրավորման միջավայրում։ ", "Նմուշի  ճանաչման  մոտեցման  շրջանակում  ընկած  մեթոդներից  ազդանշանի համաստեղության միջոցով մոդուլացման ճանաչումը նույնպես չի համապատասխանում այս աշխատանքի խնդրի պահանջներին, քանի որ այն կիրառելի չէ անալոգային մոդուլացումների համար։ ", "Այսպիսով,  աջակցող  վեկտորային  մեքենաների  և  արհեստական  նեյրոնային ցանցերի  միջև  ընտրությունը  կատարվել  է  արհեստական  նեյրոնային  ցանցերի  օգտին։ ", "Վերը  նկարագրվածից  հետևում  է,  որ  RTL  կոմպիլյատորների  մուտքային պարամետրերի  և  նախագծման  բնութագրերի  միջև  գոյություն  ունեն  որոշակի ֆունկցիոնալ կախվածություններ  [39-41]: ", "Ցանցի  մուտքին  տրված  ազդանշանի  հիմնական  բնութագրող  հատկանիշների հերթականությունը  նշանակություն չունի ԱՆՑ-ի համար, քանի  որ նրանք ապահովում են  տվալների  զուգահեռ  մշակումը,  ինչը  ևս  զգալի  արագացնում  է  հաշվարկների տևողությունը  և  հանդիսանում  տվյալ  մեթոդի  կարևորագույն  առավելություններից մեկը։ ", "Ի տարբերություն մնացած նույնականացման մեթոդների ԱՆՑ-ը հնարավորություն ունի  տոկոսային  հարաբերակցությամբ  արտացոլելու  առավել  ճիշտ  պատասխանը։ ", "ԱՆՑ-երի  զարգացումները  նշանակալի  հեռանկարներ  են  ստեղծում  ՄԱՆ  խնդրի լուծման  ալգորիթմների  բարելավման  և  զարգացման  համար։  Հիմնվելով  վերոնշյալ առավելությունների  և  առանձնահատկությունների  վրա  ԱՆՑ  համարվում  է  այս աշխատանքի  հիմքում  ընկած  խնդրի լուծման  համար  առավել  արդյունավետ, նպատակահարմար, արդիական և արագ աշխատող մեթոդը։ "], "source_docs_file": "Control, Automation and Electrical Engineering.json"}