{"paragraph_source_docs": [2, 2, 2, 4, 2, 2, 2, 2, 2, 2, 2, 2, 2, 2, 2, 4, 3, 2, 5, 4, 2, 2, 2, 2, 2, 2, 2, 2, 2, 5, 2, 2, 2, 2, 2, 2, 2, 2, 3, 2, 2, 2, 2, 2, 2, 2, 2, 2, 2, 2], "paragraphs": ["Հատկանշական է, որ ի տարբերություն առաջին մասի ձևակերպմանը («արձակում է Ազգային  ժողովը»),  երկրորդ  մասում  օգտագործվում  է  «կարող  է  արձակել» ձևակերպումը։  Հետևաբար,  այս  դեպքում  Հանրապետության  Նախագահը  կարող  է նաև մերժել Ազգային ժողովի արձակման մասին առաջարկությունը։ Թերևս, երկրորդ ձևակերպման հիմքում  այն կանխավարկածն է, որ համապատասխան առաջարկություն  տեսականորեն  կարող  է  ներկայացվել  նաև  Սահմանադրությամբ նկարագրված իրավիճակների բացակայության պայմաններում և միայն այդ դեպքում Հանրապետության  Նախագահը  կարող  է  մերժել  առաջարկությունը։  Այսպիսով, կարելի  է  արձանագրել,  որ  սահմանադրական  փոփոխությունների  արդյունքում Հանրապետության Նախագահի քննարկվող լիազորությունն էականորեն սահմանափակվեց։ ", "Սահմանադրական փոփոխությունների արդյունքում էականորեն ընդլայնվեցին  Ազգային  ժողովի լիազորությունները  պետական  մարմինների ձևավորման  և  բարձրաստիճան  պաշտոնատար  անձանց  նշանակման  և  ազատման բնագավառում,  ինչպես  նաև  Հանրապետության  Նախագահի  և  Ազգային  ժողովի կողմից  տվյալ  ոլորտում  համատեղ  որոշումների  կայացման  շրջանակները։ ", "Որոշակիորեն սահմանափակվեցին Հանրապետության Նախագահի համապատասխան լիազորությունները։ ", "(10 հոկտեմբերի 2000թ.): ", "Եթե  մինչև  սահմանադրական  փոփոխություններն  Ազգային  ժողովը  (բացի  իր կառույցների  ձևավորումից)  լիազորված  էր  նշանակելու  միայն  սահմանադրական դատարանի  հինգ  անդամ  և  նախագահին,  ապա  փոփոխությունների  արդյունքում խորհրդարանն  արդեն  ընտրում  է  արդարադատության  խորհրդի  երկու  իրավաբան- գիտնական  անդամների  (ևս  երկու  իրավաբան-գիտնական  անդամներ  նշանակվում են  Հանրապետության  Նախագահի  կողմից)  (հոդ.  83,  կետ  4),  մարդու  իրավունքների պաշտպանին (հոդ.  83.1,  մաս  1),  հեռարձակվող լրատվության  միջոցների ազատության,  անկախության  և  բազմազանության  ապահովման  նպատակով ստեղծվող անկախ կարգավորող մարմնի անդամների կեսը (մյուս կեսը նշանակվում է Հանրապետության Նախագահի կողմից) (հոդ. 83.2)։ ", "Սահմանադրական  փոփոխությունների  արդյունքում  որոշ  չափով  ընդլայնվեց Հանրապետության  Նախագահի  և  Ազգային  ժողովի  համատեղ  որոշումների  ոլորտը։ ", "Եթե  մինչև  սահմանադրական  փոփոխությունները  միայն  կենտրոնական  բանկի նախագահը  և  նրա  տեղակալն  էին  նշանակվում  Ազգային  ժողովի  կողմից՝ Հանրապետության  Նախագահի  առաջարկությամբ,  ապա  սահմանադրական փոփոխությունների  արդյունքում  նույն  մեխանիզմը  սահմանվեց  նաև  վերահսկիչ պալատի նախագահի (հոդ. 83.4, մաս 5), ինչպես նաև գլխավոր դատախազի (հոդ. 55, կետ  9)  նշանակման  դեպքերում։  Ուշադրության  է  արժանի  այն  հանգամանքը,  որ Սահմանադրության 55-րդ հոդվածի 9-րդ կետի փոփոխության արդյունքում գլխավոր դատախազի նշանակման լիազորությունը Հանրապետության  Նախագահից փոխանցվեց Ազգային ժողովին։ ", "Փոփոխությունների արդյունքում Հանրապետության Նախագահի լիազորությունները էականորեն  սահմանափակվեցին նաև  կառավարության ձևավորման և հրաժարականի գործընթացներում։ Համաձայն Սահմանադրության 55 հոդվածի  4-րդ  կետի՝  Հանրապետության  Նախագահը «Ազգային  ժողովում պատգամավորական  տեղերի  բաշխման  և  պատգամավորական  խմբակցությունների հետ  խորհրդակցությունների հիման վրա վարչապետ է նշանակում պատգամավորների  մեծամասնության  վստահությունը  վայելող  անձին,  իսկ  եթե  դա հնարավոր  չէ,  ապա  առավել  թվով  պատգամավորների  վստահությունը  վայելող անձին»։  Պետք է նկատել,  որ  այսպիսի ձևակերպումն  ապահովում է Հանրապետության  Նախագահի  և  Ազգային  ժողովի  լիազորությունների  առավել հավասարակշռվածություն։ ", "թերություններ։ ", "Միևնույն  ժամանակ,  նշված  իրավադրույթի  ձևակերպումներում  կան  մի  շարք Նախ՝  հիմնավորված  չէ  Հանրապետության  Նախագահի՝  պատգամավորների խմբակցությունների  հետ  խորհրդակցություններ  անցկացնելու  իրավազորությունը։ ", "Այս  իրավադրույթի  համարժեք  մեկնաբանման  արդյունքում  ստացվում  է,  որ Նախագահը  պետք  ինքը  հրավիրի  խմբակցությունների  նիստեր,  ապահովի  դրանց քվորումը,  խմբակցության  անդամների  կողմից  տարբեր  կարծիքներ  արտահայտելու դեպքում  անցկացնի  քվեարկություն  և  ամփոփի  քվեարկության  արդյունքները։ ", "Կարծում ենք, որ  ավելի ճիշտ կլիներ սահմանել, որ  Նախագահը խորհրդակցություններ է  անցկացնում ոչ թե  խմբակցությունների,  այլ խմբակցությունների  ղեկավարների  հետ,  իսկ  խմբակցության  ընդհանուր  (կամ մեծամասնության)  կարծիքը  ձևավորելու  և  պարզելու  գործընթացը  խմբակցության ներքին  խնդիրն  է։  Այդ  գործընթացները  պետք  է  իրականացվեն  առանց Հանրապետության Նախագահի մասնակցության կամ, նույնիսկ, ներկայության։ ", "Կասկածելի է նաև  այն իրավադրույթի արդյունավետությունը, որի համաձայն՝ Հանրապետության  Նախագահը  վարչապետի  նշանակման  մասին  որոշում  է կայացնում  երկու  հակասական  հիմքերի  վրա՝  պատգամավորական  տեղերի բաշխման  և  պատգամավորական  խմբակցությունների  հետ  խորհրդակցությունների հիման  վրա։  Դժվար  չէ  կանխատեսել  այնպիսի  իրավիճակներ,  որոնցում  այդ  երկու չափանիշներից յուրաքանչյուրի  կիրառմամբ  կարող  են  ձևակերպվել  տարբեր եզրահանգումներ,  մանավանդ՝  նաև  մեծամասնական  ընտրակարգի  կիրառման  և անկախ  պատգամավորների  ինստիտուտի  առկայության  պայմաններում։  Ուստի հատկանշական  է, որ սահմանադրական փոփոխություններից հետո Նախագահները վարչապետի  նշանակումից  առաջ  գործնականում  խորհրդակցել  են  ոչ  թե խմբակցությունների, այլ խմբակցությունների ղեկավարների հետ։ ", "Տարբեր  կերպ  կարելի  է  մեկնաբանել  նաև  «եթե  դա  հնարավոր չէ» արտահայտությունը։  Անհասկանալի է մնում՝ հնարավոր չէ  պարզե՞լ պատգամավորների  մեծամասնության  վստահությունը  վայելող  անձին,  թե՞  նրան նշանակել (քանի որ, օրինակ, տվյալ անձը ՀՀ քաղաքացի չէ)։ ", "Կառավարության  հրաժարականի  հետ  կապված  հարաբերությունների սահմանադրական կարգավորման համակարգում առանցքային  նշանակություն ունի Նախագահն  ընդունում  է  կառավարության  հրաժարականը  նորընտիր  Ազգային ժողովի  առաջին  նիստի,  Հանրապետության  Նախագահի  կողմից  իր  պաշտոնն ստանձնելու,  կառավարությանն  անվստահություն  հայտնվելու,  կառավարության ծրագրին հավանություն չտալու, վարչապետի կողմից հրաժարական ներկայացվելու կամ վարչապետի պաշտոնը թափուր մնալու օրը»։ ", "կատարելու  մեջ  կասկածվող  անձին  իրավասու  դատական  մարմին  բերելն  էր,  ըստ  հոդվ.  5-ի  1-ին  կետի “c”  ենթակետի,    այլ  ուղղակի  ընդհանուր  բնույթի  տեղեկատվություն  ստանալը,  որը,  ըստ  Մարդու իրավունքների եվրոպական կոնվենցիայի,  չի թույլատրվում: Եվրոդատարանը եզրակացրել է,  որ դիմողը չի  ներկայացրել  որև  է  համոզիչ  փաստարկ,  ինչը  կհակասեր  ներպետական  դատարանի  կարծիքին,    որ նման  գաղտնի  նպատակ  վերջինս  չի  ունեցել,  սակայն,  անտարակույս  է,    որ  եթե  նման  նպատակ  լիներ, ապա,    համաձայն  Մարդու  իրավունքների  եվրոպական  կոնվենցիայի՝  այդ  ձերբակալումն  անօրինական կճանաչվեր:  Պետք  է  նաև  նշել,    որ  Jesus  v.  Lithuanin  (37195/97)  գործով  վճռում  բովանդակված  կարծիքը, Բացի  վերոհիյալ  ընդհանուր  բնույթի  պայմաններից,  անձի  ազատությունը  սահ- մանափակելիս  հայեցողության  կիրառումը  պետության  կողմից  պետք  է  հիմնված  լինի դրա համար հիմք հանդիսացող օրենսդրության մատչելիության, կանխատեսելիության և  որոշակիության  վրա:  Դատական  նախադեպային  իրավունքին  համապատասխան  օ- րենքը պետք է լինի մատչելի, կանխատեսելի և բավականին ճշգրիտ ձևակերպված, ինչ- պես նաև ունենա այլ երաշխիքներ` դրա գործողության տակ ընկնող անձանց հետ վար- վելու կամայականության վտանգի դեմ: ", "Նշենք,  որ  «աղանդ»  և  «հոգեորսություն»  բառերին  իրավական  սահմանում  տալուց հետո  հնարավոր  կլինի  որակել  որոշ  կրոնական  կազմակերպությունների  գործողութ­ յունները'  հարկ  եղած  դեպքում  կանխելով և պատժելով  վերջիններիս'  մարդու  կյանքի  և առողջության  համար  վտանգ  ներկայացնող  գործունեության  համար:  Ինչպես  նաև  հնա­ րավոր  կլինի  առավել  ամբողջական  գաղափար  ունենալ  նրանց  կողմից  իրականացվող ռույթները  Հայա ստ ա նի  Հանրապետությունում»  ենթագլխում: ", "Ձևակերպումն ունի իմպերատիվ բնույթ. Նախագահը ոչ թե կարող է, այլ պարտավոր է  ընդունել  կառավարության  հրաժարականը,  նա  որևէ  այլընտրանքային  որոշում կայացնելու  լիազորություն  չունի։  Ավելին,  կառավարության  հրաժարականի  հետ կապված  ընթացակարգերում,  բացի  կառավարության  հրաժարականն  ընդունելուց, նա  որևէ  այլ  իրավազորություն  չունի.  կառավարության  հրաժարականը  չի  կարող լինել Հանրապետության Նախագահի նախաձեռնությամբ։ ", "Ընդհանուր  կանխման  հասկացությունը  հեղինակը  հասկանում  էր  որպես  պատժի նպատակ  ամբողջ  հասարակության  նկատմամբ,  բացառությամբ  դրան  ենթարկվող հանցագորների,  իսկ  մասնավոր  կանխման  հասկացությունը`  որպես  պատժի նպատակ հանցագործի նկատմամբ106։ ", "ներ:  Ընդ  որում,  տվյալ  դեպքում  կարևոր  չէր,  որ  շրջաբերականը  փաստորեն  չէր  հրա- պարակվել, որի պատճառով մատչելի չէր եղել, թեև, անշուշտ, կարող են լինել   դեպքեր, երբ դա որոշիչ գործոն լինի: ", "Սահմանադրական փոփոխությունների  արդյունքում որոշ չափով հավասարակշռվեցին Հանրապետության  Նախագահի և  Ազգային ժողովի լիազորությունները կառավարության գործունեության հետ կապված հարաբերությունների իրավական կարգավորման ոլորտում։ ", "Փոփոխված Սահմանադրության  85-րդ  հոդվածի  6-րդ  մասով  ամրագրվեց.  «Կառավարության կառուցվածքը կառավարության  առաջարկով սահմանվում է օրենքով։ ", "Կառավարության  և  նրան  ենթակա  պետական  կառավարման  այլ  մարմինների գործունեության  կազմակերպման  կարգը  վարչապետի  ներկայացմամբ  սահմանվում է  Հանրապետության  Նախագահի  հրամանագրով»։  Դրանով  իսկ  կառավարության կառուցվածքը  սահմանելու  լիազորությունը  Նախագահից  փոխանցվեց  Ազգային ժողովին։ ", "Սակայն  Հանրապետության  Նախագահը  պահպանեց  կառավարության գործունեության  կարգը  սահմանելու  լիազորությունը։  Ավելին,  նրան  վերապահվեց նաև  կառավարությանը  ենթակա  պետական  կառավարման  այլ  մարմինների գործունեության կազմակերպման կարգը սահմանելու իրավազորությունը։ ", "Սահմանադրության  այս  դրույթին  համապատասխան՝  2007  թվականի  հուլիսի նրան  ենթակա  պետական  կառավարման  այլ  մարմինների  գործունեության կազմակերպման  կարգը  սահմանելու  մասին»135  հրամանագիրը,  իսկ  2008  թվականի հունիսի  17-ին՝  ՀՀ  օրենքը  «Հայաստանի  Հանրապետության  կառավարության կառուցվածքի մասին»։136 Նախագահի  հրամանագրով  սահմանված  կարգի  համալիր  վերլուծությունը, կարծում  ենք,  բավարար  հիմք  է  տալիս  արձանագրելու,  որ  այս  կարգը  բազմաթիվ ընդհանրություններ  ունի «Հայաստանի Հանրապետության  կառավարության կառուցվածքը  և  գործունեության  կարգը  սահմանելու  մասին»  Հանրապետության Նախագահի  1995  թվականի  հուլիսի  25-ի  հրամանագրով  սահմանված  կարգի  հետ, ինչի արդյունքում Հանրապետության Նախագահն, այնուամենայնիվ, պահպանում էր կառավարության  քաղաքականության  որոշման  և  իրագործման  վրա  ներազդելու՝ նախկինի համեմատ ավելի սահմանափակ և թույլ լծակներ։ ", "Կրկնություններից  խուսափելու  համար  միայն  լրացուցիչ  արձանագրենք,  որ Հանրապետության  Նախագահի  կողմից  կառավարության  և  նրան  ենթակա պետական  կառավարման  մարմինների  գործունեության  կարգը  սահմանելու լիազորությունը  ինքնին  հակասում  է  իշխանության  բաժանման  և  իշխանության տարբեր  թևերի  միջև  զսպումների  և  հակակշիռների  ամրագրման  սկզբունքներին. օրենսդիր  և  դատական  իշխանությունների  կառուցվածքը  և  գործունեության  կարգը սահմանվում  են  Սահմանադրությամբ  և օրենքներով,  մինչդեռ  գործադիր իշխանության  կառուցվածքը  սահմանվում  է  օրենքով,  իսկ  գործունեության կազմակերպման կարգը՝ ենթաօրենսդրական ակտով։ ", "Սահմանադրական  փոփոխությունների  միջոցով  կառավարման  մոդելի կատարելագործման  կարևորագույն  ուղղություններից  էր  նաև  Հանրապետության Նախագահի  և  կառավարության  միջև  գործադիր  իշխանության  ոլորտում լիազորությունների  ավելի  հավասարակշռված բաշխումը՝  կառավարությունը Հանրապետության Նախագահի «խնամակալությունից դուրս բերելու» նպատակով։ ", "Այդ նպատակով՝  փոփոխված  Սահմանադրության  85-րդ  հոդվածի  1-ին  մասով ամրագրվեց  ընդհանուր  սկզբունք,  որի  համաձայն՝  կառավարությունը  մշակում  և իրականացնում է Հայաստանի Հանրապետության ներքին քաղաքականությունը, իսկ արտաքին  քաղաքականությունը  մշակում  և  իրականացնում  է  Հանրապետության Նախագահի հետ համատեղ։ ", "Իրավադրույթի  ձևակերպումից  բխում  է,  որ  արտաքին  քաղաքականությունը մշակվում  է  Հանրապետության  Նախագահ-կառավարություն  համագործակցության հիման  վրա,  այլ  ոչ  թե  նրանց  միջև  հորիզոնական  ենթակայության  պայմաններում։ ", "ծառայության  մեջ  սահմանափակելը  և  այլն։  Սակայն  հարկ  է  նշել,  որ դատապարտյալի  նկատմամբ  պատժի  այսպիսի  տեսակների  ազդեցությունը, ընդհանուր կանոնի համաձայն, սահմանափակված է  պատժի կրման ժամանակահատվածով։ ", "Պետական  քաղաքականությունը  (ինչպես  ներքին,  այնպես  էլ  արտաքին) իրականացվում  է  պետական  մարմինների  ամբողջ  համակարգի  գործունեության միջոցով։  Արտաքին  քաղաքականության  իրականացմանը  իրենց  իրավասության շրջանակներում  մասնակցում  են  ոչ  միայն  պետության  գլուխը,  կառավարությունը  և կառավարության ղեկավարը,  այլև ներպետական և  արտասահմանյան, սահմանադրական և մասնագիտացված բազմաթիվ մարմիններ։137  Ուստի Հանրապետության Նախագահի և կառավարության կողմից  արտաքին քաղաքականության  համատեղ  իրականացման  վերաբերյալ  դրույթը  ճիշտ  չի արտացոլում  այդ ոլորտի իրողությունները։ ", "Հատկանշական է, որ Սահմանադրության 89-րդ  հոդվածի 6-րդ կետի  համաձայն՝  կառավարությունը  ոչ  թե իրականացնում է, այլ ապահովում է արտաքին քաղաքականության իրականացումը։ ", "Սակայն  այս  իրավադրույթը  նույնպես  որոշակի  շտկման  կարիք  ունի.  ավելի  ճիշտ կլիներ  ամրագրել,  որ  կառավարությունը  Հանրապետության  Նախագահի  հետ համատեղ  է  ապահովում  արտաքին  քաղաքականության  իրականացումը։  Այդպիսով այս դրույթը կհամապատասխանեցվեր 85-րդ հոդվածի 1-ին մասին։ ", "Սահմանադրական  փոփոխությունների  արդյունքում  Հիմնական  օրենքի տեքստում ներառվեցին մի շարք իրավադրույթներ՝ ուղղված ներքին քաղաքականության  մշակման  և  իրականացման  ոլորտում  կառավարության  և վարչապետի՝  Հանրապետության  Նախագահի  նկատմամբ  ինքնուրույնության աստիճանի  շեշտակի  բարձրացմանը։  Մասնավորապես,  Սահմանադրության  86-րդ հոդվածի  համաձայն՝  կառավարության  նիստերը  հրավիրում  և  վարում  է  ոչ  թե Հանրապետության  Նախագահը,  այլ  վարչապետը։  Հանրապետության  Նախագահը կարող է հրավիրել և վարել միայն արտաքին քաղաքականության, պաշտպանության և  ազգային  անվտանգության  հարցերով  կառավարության  նիստ։  Վերացվեց  նաև Հանրապետության  Նախագահի՝  կառավարության  որոշումները  վավերացնելու լիազորությունը։  Դրա  փոխարեն  ամրագրվեց  Հանրապետության  Նախագահի լիազորությունը՝  կասեցնելու  կառավարության  որոշումները  մինչև  մեկ  ամիս ժամկետով  և  դիմելու  սահմանադրական  դատարան՝  դրանց՝  Սահմանադրությանը համապատասխանության  հարցը  պարզելու  համար։  Սահմանադրության  87-րդ հոդվածի 1-ին մասից հանվեց «ընթացիկ» բառը, ինչի արդյունքում վարչապետը ձեռք բերեց կառավարության իրական ղեկավարի կարգավիճակ։ ", "Այս բոլոր, ինչպես նաև կառավարության ձևավորման և հրաժարականի կարգը սահմանող  իրավադրույթների  փոփոխությունները  հանգեցրեցին  կառավարության՝ գործադիր իշխանության ոլորտում Հանրապետության Նախագահին կից օժանդակ և նրա  ուղղակի  ենթակայության  տակ  գտնվող  մարմնի  վերափոխմանը  գործադիր իշխանության  բարձրագույն  գործունակ  մարմնի,  որն  ունակ  է  ինքնուրույն որոշումներ  կայացնելու  և  ապահովելու  դրանց  իրականացումը  և  որն  այլևս քաղաքական պատասխանատվություն է կրում միայն բարձրագույն ներկայացուցչական և օրենսդիր մարմնի՝ Ազգային ժողովի առջև։ ", "Որոշակի  փոփոխություններ կատարվեցին նաև Հանրապետության Նախագահի  և  իշխանության  դատական  թևի  փոխհարաբերություններում։ ", "Սկզբունքային  նշանակություն  ուներ  Սահմանադրության  94-րդ  հոդվածում կատարված  փոփոխությունը,  որի  ուժով՝  Նախագահին  այլևս  վերապահված  չէր իշխանությունների  տարանջատման  տեսանկյունից  այդ  ինստիտուտին  ոչ  հատուկ՝ դատական  իշխանության  անկախությունը  երաշխավորելու  գործառույթ։  Համաձայն հոդվածի  առաջին  մասի  նոր  ձևակերպման՝  «Դատարանների  անկախությունը երաշխավորվում  է  Սահմանադրությամբ  և  օրենքներով»։  Այս  ձևակերպումից, մասնավորապես, բխում է օրենսդրության  մեջ  դատական  իշխանության անկախությունը  երաշխավորող  մեխանիզմներ  ներառելու՝  Ազգային  ժողովի պարտավորությունը։ ", "Արմատապես  փոփոխվեցին  արդարադատության  խորհրդի կազմը, ձևավորման կարգն ու լիազորությունները։ ", "ամուսնություններն  ու  հռչակած  ամուսնալուծությունները214:  Հարկ  է  նշել,  որ  առ  այսօր Հայաստանի  Հանրապետության  ընտանեկան  օրենսգրքում  որևէ  փոփոխություն  չի  կա­ տարվել,  մասնավորապես  Հայ  առաքելական  եկեղեցու  կողմից  իրականացվող  ամուս­ նությունների  և ամուսնալուծությունների  վերաբերյալ: ", "Այդպիսով արդարադատության  խորհրդի կազմի մեջ այլևս  չէին  ընդգրկված  Հանրապետության Նախագահը, գործադիր իշխանության երկու ներկայացուցիչները (արդարադատության  նախարարը  և  գլխավոր  դատախազը),  ինչպես  նաև  երեք դատախազ  անդամները։  Այսպիսի  մոտեցումն  արդարադատության  խորհրդի օրակարգում  ներառված  հարցերով  անկաշկանդ  քննարկումներ  և  որոշումներ ընդունելու  համար  ավելի  բարենպաստ  պայմաններ  էր  ստեղծում։  Գլխավոր դատախազի  և  երեք  դատախազ  անդամների  պարագայում  հարցի  նման  լուծումը պայմանավորված  էր  նաև  այն  հանգամանքով,  որ  արդարադատության  խորհուրդն այլևս չէր քննարկում դատախազների հետ կապված կադրային հարցեր։ ", "Պետք  է  կարևորել  նաև  արդարադատության  խորհրդի  կազմավորման  կարգի հետ  կապված  փոփոխությունները։  Եթե  մինչև  փոփոխությունները  խորհրդի  բոլոր անդամներին  նշանակում  էր  Հանրապետության  Նախագահը  (ի  պաշտոնե  խորհրդի կազմի  մեջ  մտնող  արդարադատության  նախարարին  և  գլխավոր  դատախազին նույնպես  նշանակում  էր  Հանրապետության  Նախագահը),  ապա  փոփոխված Սահմանադրությամբ՝  ինը  դատավոր  անդամներն  ընտրվում  էին  դատավորների ընդհանուր  ժողովի  կողմից,  իսկ  չորս  իրավաբան-գիտնականներից  երկուսին նշանակում էր Հանրապետության Նախագահը, մյուս երկուսին՝ Ազգային ժողովը։ ", "Այս  բոլոր  փոփոխությունները  մեծապես  նպաստեցին  արդարադատության խորհրդի գործունեության արդյունավետության, նրա կողմից ընդունվող որոշումների ինքնավարության և հիմնավորվածության աստիճանի բարձրացմանը։ ", "Միևնույն  ժամանակ,  արդարադատության  խորհրդի գործունեությունը կարգավորող  իրավադրույթներում  տեղ  էին  գտել  նաև  որոշ  «կիսալուծումներ»,  ոչ արդյունավետ  կարգավորումներ։  Այսպես,  94.1  հոդվածի  3-րդ  մասի  համաձայն՝ արդարադատության խորհրդի նիստերը վարում է վճռաբեկ դատարանի նախագահը։ ", "Ճիշտ  է,  նույն  իրավադրույթի  համաձայն՝  նա  նիստերը  վարում  է  առանց քվեարկության  իրավունքի,  սակայն  նիստեր  վարելու  իրավազորությունը  և մասնակցությունը  հարցերի  քննարկմանը  նրան  գործնականում  տալիս է հնարավորություն՝  ներազդելու  ընդունվող  որոշումների  բովանդակության  վրա։  Այդ լծակն ունի բարձր արդյունավետություն, քանի որ քվեարկության իրավունք ունեցող խորհրդի  13  անդամներից  ինը  դատական  կորպուսի  ներկայացուցիչներ  են։ ", "Հատկանշական  է,  որ  2015  թվականի  Սահմանադրական  փոփոխությունների արդյունքում այս իրավադրույթներն էական փոփոխությունների ենթարկվեցին։138 Ամփոփելով  այս  բաժնի  դրույթները՝  արձանագրենք,  որ  2005  թվականի սահմանադրական փոփոխությունների արդյունքում Հայաստանի Հանրապետության կիսանախագահական  կառավարման  մոդելը  էական  բարեփոխումների  ենթարկվեց։ ", "Փոփոխությունների  հիմնական  ուղղությունը  Հանրապետության  Նախագահի  և իշխանությունների  երեք՝  օրենսդիր,  գործադիր  և  դատական  թևերի  միջև հավասարակշռության  ապահովումն էր։ ", "Ինչպես դիպուկ նկատում է Գ․Դանիելյանը,դա պայմանավորված էր այն հանգամանքով, որ «իշխանությունների բաժանաման  և  հավասարակշռման  սկզբունքի  անհամարժեք  ընկալման  և  իրացման արդյունքում  առավելապես  խոցելի  են  դառնում  դատական  իշխանությունն  ու օրենսդիր  իշխանությունը,  սակայն  վերը  նշված  անհամարժեք  մոտեցումների պարագայում, երբ  առանձին դեպքերում դրսևորվում են  անհարկի ծայրահեղություններ,  անհիմն  սահմանափակվում  են  նաև  գործադիր  իշխանության լիազորությունները»։ 139  Սահմանադրական  փոփոխությունների  արդյունքում Հանրապետությունում  ձևավորված  կառավարման  մոդելը  իրավական  լուծումների առումով կարելի է դասել հետխորհրդային տարածքում առավել հավասարակշռվածների  շարքին։  Միևնույն  ժամանակ  քաղաքական,  առաջին հերթին՝  կուսակցական  համակարգի  կայացվածության  ոչ  բավարար  աստիճանը, ժողովրդավարության,  քաղաքական  և  իրավական  մշակույթի  ոչ  բավարար մակարդակը գործնականում Հանրապետության Նախագահին հնարավորություն էին տալիս  էականորեն  ներազդելու  պետական  իշխանության  բոլոր  երեք  թևերի կազմավորման,  կազմակերպման  և  գործունեության  վրա։  Հենց  դա  է  պատճառը,  որ մեր  երկրում  սահմանադրական  փոփոխությունների  գործընթացը  կրում  է  հարատև բնույթ  և  միևնույն  ժամանակ  շարունակվում  են  սուր  բանավեճերը՝  Հայաստանի Հանրապետության  համար  առավել  նախընտրելի  պետական  կառավարման  մոդելի ընտրության խնդրի վերաբերյալ։ ", "Հենց  այդ  պատճառով  2013  թ․սկսվեց  սահմանադրական  բարեփոխումների հերթական  փոլը,  որի  սկզբը  դրվեց  ՀՀ  Նախագահի  նույն թվականի  սեպտեմբերի  4-ի ՆՀ-207-Ն «Հայաստանի Հանրապետության Նախագահին առընթեր սահմանադրական  բարեփոխումների  մասնագիտական  հանցնաժողով  ստեղծելու մասին» Հրամանագրով։140 Հրամանագրի հավելվածներով հաստատվեցին հանձնաժողովի  անհատական  կազմը  ու  գործունեության  կարգը  և  հանձնաժողովին հանձնարարվեց  մինչև  2014  թվականի  ապրիլի  20-ը  Նախագահին  ներկայացնել սահմանադրական  բարեփոխումների  հայեցակարգը,  իսկ  Նախագահի  կողմից հայեցակարգին  հավանություն  տալուց  հետո՝  տասն  ամսվա  ընթացքում, Մանասյան Ա․Սահմանադրական բարեփոխումների հայեցակարգի դրույթները և դրանց իրացման հիմնական ուղղությունները Հայաստանի Հանրապետությունում ․/գիտագործնական հետազոտություն/․Երևան, 2015,  էջ 141 ներկայացնել  սահմանադրական  բարեփոխումների  նախագիծը։ ", "«Հայաստանի Հանրապետության  սահմանադրական  բարեփոխումների  Հայեցակարգ»-ի  2.4.3. բաժնի դրույթներում մանրամասն հիմնավորվեցին կառավարման խորհրդարանական  համակարգի  ընձեռած  հնարավորությունները։141  Հիմնվելով հայեցակարգային դրույթների վրա հանձնաժողովի կողմից մշակվեց խորհրդարանական  կառավարման  համակարգ  ամրագրող  սահմանադրության նախագիծ, որն ընդունվեց 2015թ․ դեկտեմբերի 60-ին: ", "ՀԱՅԱՍՏԱՆԻ ՀԱՆՐԱՊԵՏՈՒԹՅԱՆ ԽՈՐՀՐԴԱՐԱՆԱԿԱՆ ԿԱՌԱՎԱՐՄԱՆ ՄՈԴԵԼԸ. ՀԵՌԱՆԿԱՐՆԵՐ ԵՎ ՀԻՄՆԱԽՆԴԻՐՆԵՐ համակարգի կենտրոն Իշխանության սահմանադրության  ծննդի  պահից։  Այդ  կենսագրությունը  ձևավորվում  է  պրակտիկ սահմանադրական կենսագրությունը սկսում է լուծում պահանջող պահի անհրաժեշտությամբ։142 թվականի սահմանադրական  փոփոխությունների  արդյունքում Հայաստանի  Հանրապետությունում  ձևավորվող  խորհրդարանական  կառավարման մոդելն  ունի  մի  շարք  ընդհանրություններ  հայտնի  այլ  մոդելների  հետ  և  միևնույն ժամանակ մի շարք այնպիսի էական  յուրահատկություններ, որոնք որոշակի հիմքեր են տալիս՝ գնահատելու այդ մոդելը որպես առանձնահատուկ «հայկական» մոդել։ "], "source_docs_file": "Law.json"}