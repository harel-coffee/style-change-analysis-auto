{"paragraphs": ["‹‹Երգիչը  պետք  է  երգի,  սա  է  հանրությանը  նրա  նվիրումը։  Չի  կարելի  տարվել միայն բարձրագույն ուսումնական հաստատության ընդունելությամբ, չի կարելի երկար ժամանակ  պոկվել  արվեստի  հետաքրքրություններից, ծանրաբեռնվել  անչափ հասարակակական  աշխատանքով,  ինչպես  երբեմն  երիտասարդությունն  է  կատարում՝ ընկնելով  ճանաչման  ետևից։  Տաղանդը  լարված  աշխատանք  է  պահանջում,  միայն այդժամ այն կարող է արվեստ դառնալ»158։ ", "«Հիանալի արվեստագետը կարող է լինել և հիանալի մարդ»159: ", "Չափազանց  հետաքրքիր  է  նշել,  որ  ստեղծագործական  աշխատանքների  հետ (անմշակ): ", "միաժամանակ,  Պ.Լիսիցյանը  միշտ  կարողացել  է  ակտիվորեն  և  ինքնանվիրումով զբաղվել նաև հասարակական գործունեությամբ, բազմիցս գրավելով ընտրական բարձր դիրքեր:  Հասարակական  ջիղը,  ակտիվ  եռանդը  նրա  երկրորդ  բնավորությունն  է:  Իր հարուստ  արտիստական  փորձը  նա  հաջողությամբ  հաղորդում  էր  երիտասարդ սերնդին, որովհետև մանկավարժական հմտությունների, վոկալ արվեստի  զարգացման գործունեությանը նույնպես վերաբերվում էր գեղարվեստական բարձր պահանջկոտության դիրքերից: ", "Ելույթներ ռադիոյով, երկար և միաժամանակ հոգնեցուցիչ, բայց պատասխանատու ժամեր ձայնագրման ստուդիաներում, վոկալ բազմաթիվ մրցույթների՝  այդ  թվում  նաև  միջազգային  ժյուրիների  անդամ,  անվերջ  հանդիպում  - ելույթներ  Խորհրդային  բանակի  մարտիկների,  երիտասարդության,  դպրոցականների առջև: ", "«Ուզում  եմ  նշել,-  գրում  է  Կ.Լեոնովան,  որ  Պավել  Գերասիմովիչը  երբեք  չէր սահմանափակում  իր  կյանքը  նեղ  մասնագիտական  հետաքրքրություններով։  Նա  միշտ գտնվում  էր  մշակութային  և  հանրային  կյանքի  անցուդարձում։  Մեծ  թատրոնի աշխատակազմում  նա  մեծ  հարգանք  էր  վայելում։  Բազմաթիվ  անգամներ  ընտրվել  է թատրոնի  կուսկոմի  անդամ,  աշխատել է «Սովետական  արտիստ»  թերթի խմբագրությունում։  Շատ  մեծ  ուշադրություն  էր  դարձնում  Խորհրդային  միության զինվորական  ղեկավարների  հետ  մշտական  հանդիպման  աշխատանքներին։ ", "Հայրենական Մեծ պատերազմի տարիներին Պավել Գերասիմի Լիսիցյանը ճակատային խմբերի անդամ էր և հանդես էր եկել առավել քան հինգ հարյուր համերգներով»160։ ", "«Կոմունիստ  Պ.  Հ.  Լիսիցիանը  հրաշալի  ու  հետաքրքիր  կյանք  ունի,  հագեցած ստեղծագործական  կատարելագործումներով,  մեծ  հասարակական  գործունեությամբ։ ", "Նման մարդու կյանքով կարելի է հպարտանալ»161։ ", "Աշխարհում  գրեթե  ամեն  վայրկյան  գնահատականներ  են  տրվում  կատարված քայլերի  կամ  ձեռքբերումների  համար:  Սակայն  անկեղծ  ու  մնայուն  են  միայն  այն խոսքերը, որոնք արդարացված են և  ծանրակշիռ դեր ունեն նաև ապագայի համար: ", "«Ներկայումս  ռադիոյի  ողջ  կայաններով  լսվում  են  ընդամենը  ձայներ,  որոնք Պ.Լիսիցյանի ֆոնդ (անմշակ): ", "նման  են  պայթյունի  կամ  առանց  ձայնային  տվյալների  և  երաժշտական  լսողության հնչում  են  «նվնվան»  կատարումներ,  և  այդ  ամենից  հետո  հանկարծ  լսում  ես  Պավել Լիսիցյանի  ձայնը,  դա  նույնն  է,  ինչ  անապատում  գտնես  ոչ  միայն  մաքուր,  այլ  Սուրբ ջրով  աղբյուր։  Եվ  քանի  դեռ  Լիսիցիանը  հնչում  է  ռադիոյով,  նշանակում  է,  որ անհրաժեշտ  է  ապրել,  նշանակում  է,  որ  կարելի  է  ինչ-որ  բանի  հույս  ունենալ  այս  ոչ պարզ կյանքում»162։ ", "Պավել Լիսիցյանի աճյունը հանգչում է Մոսկվայի հայկական գերեզմանատանը: ", "Պավել  Լիսիցյանի  կյանքը  հնարավոր  չէր  պատկերացնել  առանց  այն  գեղեցիկ, համեստ,    միշտ  համբերատար  շնորհալի,  կենսասեր  ու  ըմբոստ  կնոջ,  որը  ինչ-որ ժամանակ գրավեց նշանավոր բարիտոնի սիրտը: ", "Յուրօրինակ  անհատականություն և մտերիմների համար  անվիճելի հեղինակություն  Դագմարա Լիսիցյանը (Մակարյան) բոլոր հիմքերն ունի հպարտանալու  իր  երեխաների  և  ամուսնու  ստեղծագործական  հաջողություներով. «Ամուսնուս շնորհիվ ես երբեք ինձ չեմ զգացել միայն տանտիրուհի»163,- խոստովանում է ինքը՝ տիկին Դագմարան: Եվ Պավելը, և երեխաները միշտ ինձ հետ քննարկել են իրենց մասնագիտական,  ստեղծագործական  պրոբլեմները: Իսկ ես նրանց առաջին ունկնդիրն ու քննադատն էի: Դե, ինչ խոսք, ես ամեն կերպ իմ արտիստներին նեցուկ էի կանգնում, ապահովում  նրանց  համար  հոգեկան  հավասարակշռություն  և  աշխատանքային նախատրամադրվածություն: ", "-Մայրիկը միշտ մեր ամենախիստ և ամենաազնիվ դատավորն է եղել,- պատմում է  Կարինեն:  Նույնիսկ  հայրիկը,  որը  կատարյալ  էր  երգարվեստում,  անպայման  ամեն ինչում  նրա  հետ  խորհրդակցում  էր  և  սրտի  դողով  սպասում  նրա  գնահատականին: ", "Մայրիկը մեզ կարող էր ասել. ‹‹Աղջիկներս, ձեզ մոտ այս սիրերգը չի ստացվում, պետք չէ այն  երգել››:  Ի  դեպ,  նրա  գնահատականները  վերաբերվում  էին  ոչ  միայն  վոկալին: ", "Ռուզաննան  սովորում  էր  տավիղ  նվագել,  մենք  երկուսս՝  դաշնամուր,  Ռուբիկը՝ թավջութակ:  Տանը  մայրիկի  հետ  պարապունքներից  ավելի  էինք  վախենում,  քան՝ ուսուցիչների  հետ:  Մեզ  ընդհանրապես  դաստիարակել  են  սիրո,  բայց  և  խիստ պայմաններում››164: ", "Հետաքրքիր  է,  երբ  մեծությունները  դրսևորում  են  իրենց  արտասովոր  այնպիսի երևույթների  մեջ,  որոնք  ընդգծում  են  նրանց  ներքին  խառնվածքն  ու  էությունը: ", "Աշխարհահռչակ  երգիչ  Պ.Լիսիցյանի  համար  օրինաչափություն  էր  դարձել  ամեն անգամ, երբ լինում էր ամառանոցում, ապա պարտադիր կերպով տուն վերադառնալիս բերում էր մի փունջ դաշտային, անուշաբույր ծաղիկներ, որը շատ էր սիրում իր տիկինը: ", "Ի տարբերություն շատերի, ովքեր իրենց ավտոմեքենայում ունենում կամ փակցնում են խաչեր,  աչքահուլունք,  Տիրամոր  պատկերով  կախազարդեր՝  Պ.Լիսիցյանը  նույնպես ուներ  նախասիրություն:  Սակայն  այս  ամենի  փոխարեն  իր  մեքենայի  դիմապակու հայելուն փակցրել էր փոքրիկ ճենապակյա  ծաղկաման, ի դեպ` ջրով լի, որտեղ դրվում էին տիկնոջ՝ Դագմարա Ալեքսանդրովնայի համար հավաքած ծաղիկները››165: ", "Ամսագրում  կան  մի  քանի    վրիպումներ  տարեթվերի  հետ  կապված,  գրված  է,- ‹‹Դագմարա Ալեքսադրի Լիսիցյանը›› ծնվել է 1961թ.-ի մարտի 24-ին››166: Այն ինչ պետք է լինի, ‹‹Դագմարա Ալեքսանդրի Լիսիցյանը ծնվել է 1916թ. մարտի 24-ին: ", "Տարիների  անգնահատելի  իր ձեռքբերումներն,  որպես  հարստություն, Պ.Լիսիցյանը կուտակել է բազմաթիվ պարգևների և կոչումների տեսքով: ", "Պավել  Լիսիցյանի  պարգևները  և  կոչումները`  ՀԽՍՀ  վաստակավոր  արտիստ (1939թ.),  ԽՍՀՄ  ժողովրդական  արտիստ  (1956թ.),  Ստալինյան  մրցանակի  դափնեկիր (1945թ.), «Արիության համար» շքանշան (1941թ.), «Հանուն Կովկասի պաշտպանության» շքանշան  (1941թ.),  ‹‹Աշխատանքային  Կարմիր  Դրոշի››    շքանշան  (2),  (1939  և  1951թթ.), «Արիության  համար»  շքանշան  (1941թ.),  Ժողովուրդների  բարեկամության  շքանշան (1976թ.),  Հայերի  և    Ռուսաստանի  միության  I  աստիճանի  ոսկե  խաչ  (2002թ.),  Շումանի անվան  մրցանակի  դափնեկիր  (Ցիվիկաու  քաղաք,  1977թ.),  Ռոբերտ  Շումանի  անվան դափնեկիր (1985թ.), Իրինա Արխիպովայի ֆոնդի ոսկե մեդալ (2002թ.): ", "ԵԶՐԱԿԱՑՈՒԹՅՈՒՆՆԵՐ   Գերազանց  վոկալիստ,  բարձրակարգ  պրոֆեսիոնալ  Պ.Լիսիցյանի  ձայնը ճանչելի  էր  իր  տեմբրի  հազվագյուտ  գեղեցկության,  վոկալ  կատարյալ  տեխնիկայի, մաքուր  ինտոնացիայի,  հստակ  ռիթմի,  հյութեղ  ու  հագեցած  հնչողության,  հիանալի շնչառության, կատարողական կուլտուրայի շնորհիվ: "], "paragraph_source_docs": [0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0], "source_docs_file": "Art Science.json"}