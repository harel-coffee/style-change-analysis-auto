{"paragraphs": ["Կյանքի որակի  տեսանկյունից հետազոտությունների թիրախը կրկին հանդիսանում  աղիքային  կոնդուիտի  և  օրթոտոպիկ  միզապարկի  եղանակով վիրահատված  հիվանդները:  Քիչ  հետազոտություններում,  որոնցում  ներառված  են ՈՒԿ-ի  եղանակով  վիրահատված  հիվանդների  տվյալներ,  հեղինակները  համեմատում են  ՈՒԿ-ի  և  աղիքային  կոնդուիտի  կամ  ՈՒԿ-ի  և  օրթոտոպիկ  միզապարկի եղանակները:  Ներկա  աշխատանքը  հնարավորություն  ընձեռնում  համեմատել  ԱՑ-ից հետո 3 ամենահաճախ օգտագործվող մեզի դերիվացիայի եղանակներով վիրահատված հիվանդների  ընդհանուր  ապրելիությունը  և  կյանքի  որակը  մեկ  հետազոտության  մեջ: ", "Ներկայացված  գրականության  տեսությունից  կարելի  է  եզրակացնել,  որ լիմֆոմաների  ժամանակին  և  ճշգրիտ  ախտորոշումամբ  է  պայմանավորված    բուժման տակտիկան  և  արդյունավետությունը:  ՈՀԼ-ի  և  ՀԼ–ի  ախտորոշումը  կատարվում  է Cotswald (1989թ.) լրացումներով  Ann  Arbor  դասակարգման  համաձայն,  որը պայմանավորում  է  ստանդարտ  ախտորոշիչ  հետազոտություններ,  որոնք  անհրաժեշտ են  պրոցեսի  տարածման  աստիճանի  ճշգրիտ  գնահատման  և  փուլի  հասատատման համար: Կլինիկական փուլավորումը հիմնվում է ախտորոշման ոչ ինվազիվ գործիքային մեթոդների  տվյալների  վրա,  իսկ  վիրաբուժական  կամ  պաթոմորֆոլոգիական փուլավորումը  հիմնվում  է  լապարատոմիայի,  լապարասկոպիայի,  թորակասկոպիայի և/կամ հյուսվածքների, օրգանների բիոպսիայի ճանապարհով ստացված կենսաբանական նյութի հյուսվածաբանական հետազոտության վրա, որը լիմֆոմաների ախտորոշման  հիմքն  է  [Мазуров  В.И.  и  др.,  2004;  Криволапов  Ю.А.,  2007]:  Վերջին տարիներին  նկատվում  է  բիոպսիոն  նյութի  ստացման  համար  մեծածավալ վիրաբուժական միջամտությունների կրճատման միտում և հաճախ կիրառում են փոքր, ոչ խոռոչային միջամտություններ [Новиков С.Н. и др., 2007]: ", "Առկա  հետազոտությունները  ակնհայտ հաստատում  են,  որ  լիմֆոմաների դեպքում ախտահարման բոլոր օջախները կլինիկա-լաբորատոր քննությամբ հնարավոր չէ  հայտնաբերել  և  հստակեցնել  հիվանդության  փուլն  և  ախտորոշումն,  ուստի անհրաժեշտ  է  կիրառել  գործիքային  հետազոտություններ`ՈւՁ-ին,  համակարգչային (ՀՇ),  մագնիտա-ռեզոնանսային  (ՄՌՇ),  բազմապարույրային  շերտավորում  (ԲՊՇ): ", "Ներկա հետազոտություններն փաստում են նաև, որ առաջնակի դիմած հիվանդերի   ոչ լիարժեք  հետազոտվելու  պատճառով  լիմֆոմաներով  հիվանդներն  մասնագիտական կլինիկաներ  են  դիմում  ուշացած  փուլերում,  որն  անդրադառնում  է  նրանց  բուժման արդյունավետության  վրա:  Շատ  հաճախ  առաջին  գործիքային  քննությունը  լինում  է ՈւՁՀ-ը, և մեծ նշանակություն ունի առաջին իսկ քայլով հայտնաբերել ստոծանու երկու կողմերի  ախտահարումները,  ներորովայնային,  հետորովայնամզային,  ծայրամասային ավշային  հանգույցների,  միջնորմի  ախտահարումը, գնահատել  ավշային  և արտաավշային  օրգանների դիֆուզ և օջախային փոփոխությունները: ", "էնդոկրին հատվածների հյուսվածաբանական վերլուծություն Ինչպես նշվեց «Հետազոտության նյութեր և մեթոդներ»  բաժնում, էկզոկին և էնդոկրին ենթաստամոքսային գեղձի նկարագրման համար կիրառվեցին առանձին ձևաբանական միավորներ:  Ըստ  այդ  ձևաբանական  միավորների՝ յուրաքանչյուր  դեպքում գնահատվեցին և նկարագրվեցին համապատասխան ախտաբանական փոփոխությունները:  Արդյունքները  լրացվեցին  աղյուսակներում  և  տվյալների  բազայի տեսքով  գրանցվեցին  համակարգչում:  Յուրաքանչյուր  խումբ  փոփոխությունները նկարագրելուց  հետո,  կատարվեց գրանցված  արդյունքների  վերլուծություն,  որի արդյունքները ներկայացվում են ստորև: "], "paragraph_source_docs": [2, 1, 1, 1, 0], "source_docs_file": "Medicine.json"}