{"paragraph_source_docs": [3, 1, 1, 2, 0, 3, 3, 0, 1, 0, 0, 3, 0, 0, 0, 2, 0, 3, 1, 0, 3, 0, 0, 0, 3], "paragraphs": ["ՆՑ  ախտորոշման  հիմքում  ընկած  է  եղել  հիվանդության  պատմության  մանրամասն հավաքագրումը, ուղղորդված նյարդաբանական զննումը, հարկլինիկական հետազոտությունների  իրականացումը,  ինչպես  նաև  հատուկ  սկրինինգային հարցաշար-գործքիների  կիրառումը:  Բոլոր  հիվանդների  դեպքում  հայտնի  են  եղել ցավային համախտանիշով ուղեկցվող նեյրոպաթիայի  պատճառագիտական գործոնները:  Բացառվել  են  բոլոր  այն  դեպքերը,  որոնց  պարագայում  ցավային համախտանիշով  ընթացող  նեյրոպաթիայի  հիմքում  կարող  էին  ընկած լինել միաժամանակ  մի  քանի  հիվանդություն  կամ  գործոն:  Հետազոտության  ընթացքում պահպանվել  են  մարդկանց  մասնակցությամբ  հետազոտությունների  անցկացման էթիկական  նորմերը,  մասնավորապես  հետազոտության  բոլոր  մասնակիցները նախապես  հնարավորություն  են  ունեցել  ծանոթանալ  հետազոտության  անցկացման բոլոր պայմաններին և գրավոր կերպով տվել են իրենց համաձայնությունը: ", "ՀԼ-ի  դեպքում  հիմնականում  կիրառվել  է  BEACOPP,  ABVD  համակցումը,  նաև ճառագայթային  բուժումը:  Բուժման  ընթացքում  հիվանդները  պարբերաբար  անցել  են ՈւՁ-ին  հետազոտություն,  որով  գնահատվել  է  բուժման  արդյունավետությունը: ", "Հետազոտության  արդյունքները  գրանցվել  են  հիվանդության  պատմություններում  և դիսպանսեր քարտերում: ", "Միագործոնային լոգիստիկ  վերլուծությամբ  պարզվել է, որ  հիդրոնեֆրոզի առկայությունը նվազեցնում է բարդությունների ռիսկը մոտ 2 անգամ (p-0.013): ", "Մահվան  պատճառ  հանդիսացող  հիմնական  հիվանդությունը  ստուգիչ,  առանց ճարպակալում  ֆենոտիպով  խմբում,  7  դեպքի  ժամանակ  եղել  է  ընդհանուր  հյուծումը՝ պայմանավորված  ինչպես  ուռուցքով,  այնպես  էլ օրգանների  ծերունական ատրոֆիայով:  6  դեպքի  պարագայում  հիմնական  հիվանդությունը  ուռուցքն  է  եղել,  իսկ մահվան  անմիջական  պատճառ  է  հանդիսացել  ուռուցքով  պայմանավորված  ոչ կախեքտիկ  բնույթի  այլ  բարդություն  (երկկողմանի  տոտալ  թոքաբորբ,  ուռուցքային ինտոքսիկացիա):  Մահվան  պատճառական կազմում կարդիվասկուլյար հիվանդությունները  միայն  երեք  դեպքի  ժամանակ  են  հանդիսացել  որպես  հիմնական հիվանդություն: Երկու դեպքում մահվան պատճառ է հանդիսացել թոքային զարկերակի թրոմբոէմբոլիան,  մեկ  դեպքի  ժամանակ  էլ  հիդրոցեֆալիան:  Երեք  դեպքում  էլ  մահվան պատճառը  եղել  էր  իշեմիկ  ինսուլտը:  Ստուգիչ,    ճարպակալումով  ուղեկցվող  խմբում մահվան  պատճառական  կազմում  7  դեպքում  եղել  են  կարդիովասկուլյար հիվանդությունները,  երեքի  ժամանակ  իշեմիկ  ինսուլտը,  6  դեպքի  պարագայում ուռուցքը,  մեկական  դեպքերում  էլ  թոքային  զարկերակի  թրոմբոէմբոլիան  և  լյարդ- երիկամային  անբավարարությունը:  Այս  արդյունքները  սեկտորային  դիագրամների տեսքով բերված են գծապատկեր 11-ում և գծապատկեր 12-ում: ", "PD ադապտացված հարցաշարի ներքին համաձայնեցվածության (վստահելիության)  Cronbach’s  Alpha  գործակիցը  մեր դիտարկման  արդյունքում  կազմել  է  0.83,  որը  մեծ  ընդհանրություն  ունի  միջազգային մյուս  հրապարակումների  հետ  [Freynhagen  R.  et  al,  2006;  Andrés  J, et  al,  2012; Cappelleri  J,  et  al,  2014]:  Սրա  հիման  վրա  եզրակացվել  է,  որ  հայալեզու  հարցաշարն ունի  բարձր  վստահելիություն  և  կարելի  է  ընդունել  որպես  բնօրինակի  հավաստի թարգմանություն,  ուստի  կիրառվել  է  հետազոտվող  առանձին  խմբերում:  Հարցաշարի կիրառման  արդյունքում  պարզվել  է,  որ  ՑՆՊ  ցուցանիշն  ամենից  ուժգինն  է  ԿՑ հիվանդների խմբում և կազմում է 7.1±1.2 միավոր, որից հետո ՏՆ` 6.8±1.7 և հաջորդիվ ՀՀՆ  հիվանդների  խմբում`  6.6±1.5:  ԱՑ  ցուցանիշը  հասնում  է  առավելագույն ուժգնության ՀՀՆ հիվանդների խմբում` 9.0±1.0, ապա ԿՑ` 8.9±0.9, ապա ՏՆ խմբում` ապա  ԴՑՆ`  6.3±1.3,  ապա  ԿՑ`  6.0±1.1:  Ցավի  նեյրոպաթիկ  բաղադրիչը  ըստ PainDETECT հարցաշարի Վերջնարդյունք ցուցանիշի գերակշռում է ԱԼՑՆ հիվանդների խմբում, որտեղ կազմում է 28.8±5.8 միավոր, ապա ՀՀՆ` 28.3±5.2, ապա ԿՑ 28.1±5.9 հիվանդների  խմբում:  Այս  տվյալները  վկայում  են  այն  մասին,  որ  շաքարային դիաբետով  այն  հիվանդները,  ովքեր  ունեն  նեյրոպաթիա,  որն  ուղեկցվում  է  ցավային համախտանիշով,  ունեն  կայուն  մշտական  ցավ,  որը  պարբերաբար  կարող  է սաստկանալ`  անկախ  բուժման  առկայությունից:  Հաշվի  առնելով,  որ  դիաբետիկ պոլինեյրոպաթիային բնորոշ ԴՑՆ իր ընթացքով ավելի կայուն ընթացք ունի, այսինքն ցավին  այդքան  էլ  բնորոշ  չէ  նոպայաձև  բնույթը:  Պետք  է  նշել,  որ  ԱՑ  նման  բարձր ցուցանիշը հավանաբար պայմանավորված է բուժում չստացող հիվանդներով, քանի որ հիվանդությունը  կարող  է  հարաճել:  Այնուամենայնիվ,  հիվանդների  մեծ  մասի  մոտ ՑՆՊ  և  ՄՑ  ցուցանիշները  գրեթե  նույնն  են,  ինչը  հաստատում  է  նաև  սկրինինգային հարցաշարի  արդյունավետությունը:  Ըստ  PD  հարցաշարի  վերջնարդյունքի,  այսինքն ՆՑ  բնորոշ  ախտանիշների  ուժգնությունը  օբյեկտիվացնող  ցուցանիշի,  ԴՑՆ հիվանդների  խմբում  ՆՑ  եղել  է  26.1±5.7  միավոր:  Ըստ  հարցաշարի  արդյունքները դասակարգող  բանալու,  ցուցանիշը  գտնվում  է  19-38  միավորների  միջակայքում,  ինչը նշանակում  է,  որ  տվյալ  հիվանդների  մոտ  ցավը  մաքուր  նեյրոպաթիկ  բնույթ  է  կրում: ", "Սա ևս հաստատում է, որ բացի կլինիկական գնահատականը, PD հարցաշարը թույլ է տալիս  առկա  ախտանիշները  գնահատել  որակապես  և  դրա  հիման  վրա  հաստատել ՆՑ  ախտորոշումը:  Նմանատիպ  պատկեր  առկա  է  ԱԼՑՆ  հիվանդների  խմբում,  ինչը ընդունելի է, քանի որ թե՛ առաջացման մեխանիզմներով, և թե՛ կլինիկական ընթացքով ԴՑՆ  և  ԱԼՑՆ  ունեն  մի  շարք  ընդհանրություններ։  Տվյալ  դեպքում  հատկանշական  է, որ  ԱԼՑՆ  հիվանդների  խմբում  PD  հարցաշարի  Վերջնարդյունքը  ավելի  բարձր  է՝ պոլինեյրոպաթիաներով  հիվանդները,  որպես  կանոն  ցավի  մենեջմենթի  տեսակետից ավելի  անուշադիր  են  և  ոչ  հետևողական:  ՀՀՆ  կլինիկորեն  միշտ  առավել  ագրեսիվ  է ընթանում,  և  բացի  ցավային  նոպաների  առկայությունից,  որոնց  ժամանակ  ցավը կարող  է  հասնել  առավելագույն  ուժգնության,  առկա  ալլոդինիան  մշտապես վատթարացնում  է  հիվանդության  ընթացքը:  Արդյունքում  ցավը  հիվանդի  կողմից ընկալվում  է  ավելի  ուժգին,  տարատեսակ  և  դժվար  նկարագրելի։  PD  հարցաշարի երկրորդ՝  ՆՑ  կլինիկորեն  բնորոշող  և  միևնույն  ժամանակ  այդ  ախտանիշնորի ուժգնության գնահատում իրականացնող մասի համաձայն, ՀՀՆ հիվանդների խմբում ցավի գումարային ցուցանիշը եղել է 28.3±5.2 միավոր, ինչը ևս վկայում է ՀՀՆ հիմքը կազմող բաղադրիչների մաքուր նեյրոպաթիկ լինելու մասին: ԿՑ հիվանդների խմբում ներառված են հիմնականում հետինսուլտային՝ թալամիկ ցավերով հիվանդները: Պետք է հաշվի առնել, որ այս դեպքում ցավի առաջացման հիմքում ընկած է կենտրոնական սենսիտիզացիան:  ՏՆ  հիմնականում  ունի  նոպայաձև  բնույթ,  ուստի  նոպայի  դեպքում այն  կարող  հասնել  առավելագույն  ուժգնության,  իսկ  նոպայից  դուրս  ցավը  նույնիսկ կարող է բացակայել: ԱԼՑՆ հիվանդների խմբում այդ արժեքը գրեթե չի տարբերվում և կազմում է 5.9±1.1 միավոր: PD հարցաշարի Վերջնարդյունք ցուցանիշի համաձայն ՏՆ նույնպես մաքուր ՆՑ է, քանի որ նրա բաղադրիչ մասերը` իրենց բնորոշ ուժգնությամբ հատում են 19 միավորի շեմը: ", "ԱՄՓՈՓՈՒՄ Ենթաստամոքսային  գեղձի  համալիր՝  արտազատիչ  և  ներզատիչ  հատվածների, ձևաբանական  փոփոխությունների  նկարագրման  և  վերլուծության  արդյունքում հայտնաբերեցինք,  որ  ախտաբանական  փոփոխություններ  երկրորդ  տիպի  շաքարային դիաբետի  ժամանակ  առաջանում  են  ինչպես  գեղձի  էկզոկրին,  այնպես  էլ  էնդոկրին հատվածում: Էկզոկրին հատվածի փոփոխությունները ներկայացված են լիպոմատոզով, միջացինար,  ներացինար  ֆիբրոզով,  ֆիբրոզ  հյուսվածքում  բորբոքումով,  ծորանների լուսանցքի  ձևի,  ծորաններում  առավելապես  խառը  բնույթի  պարունակության առաջացմամբ, ծորանային  էպիթելի փոփոխությամբ: Վերջինս ներկայացված է ինչպես պրոլիֆերատիվ (ռեգեներատիվ), դիսռեգեներատոր,  այնպես էլ  ատրոֆիկ փոփոխություններով: ", "գործում է ուռուցքային բջիջներին բնորոշ հատկանիշը` «տան բնազդը (homing instinct)»: ", "Գրականության մեջ չհաջողվեց գտնել հստակ տվյալներ դիաբետին բնորոշ ներացինար ֆիբրոզի  վերաբերյալ:  Մեր  հետազոտության  ժամանակ  ստացանք  վիճակագրորեն հավաստի արտահայտված կապ, ուստի մեծ համոզմունքով կարելի է ենթադրել, որ այս գործընթացը  «մաքուր» դիաբետ  ասոցացված  գործոն  է:  Ենթադրաբար  կարելի եզրակացնել,  որ  ներացինար  ֆիբրոզի  տեղամասերը  իրենցից  ներկայացնում  են  նաև նախկին  Լանգերհանսյան  կղզյակներ:  Հավանաբար  դա  է  պատճառը,  որ  այս գործընթացը  դիաբետով  հիվանդների  խմբում  լավ  է  արտահայտված:  «Բորբոքումը հենքում»  գործընթացի  վերլուծության  ժամանակ  հայտնաբերվեց  հետևյալը.  դիաբետով հիվանդների  խմբում    վիճակագրորեն  հավաստի  զուգակցումը  բացակայում  է  (χ2=0,14, p>0,05):  Հավաստի  տարբերություն  չհայտնաբերվեց  հիմնական  և  ստուգիչ  խմբերի վերլուծման  ժամանակ (χ2=3,8,  p=0,05):  Հյուսվածաբանական  հետազոտության ժամանակ նկատելի զուգակցում էր նկատվում միջացինար ֆիբրոզի և բորբոքման միջև: ", "Մեր  հետազոտության  ժամանակ  կոնգո  կարմիրով  ներկումը  նախատեսել  էինք կիրառել  ներկղզյակային ամիլոիդային  դեպոզիտները  հայտնաբերելու  համար: ", "Փաստորեն ընտրանքում առկա հիվանդների էթիոլոգիական խմբերը. ԿՈ բնութագրող SF-36  հարցաշարի  բոլոր  ցուցանիշների  մասով  տարբեր  էին,  ուստի  տարբերվեցին նաև  վերջնական  արդյունքով:  ՆՑ  տառապող  հիվանդների  բոլոր  էթիոլոգիական խմբերում  դիտվել  են  ԿՈ  միջինից  ցածր  ցուցանիշներ,  որն  առավելապես արտահայտված  է  ԿՑ  հիվանդների  մոտ:  ԿՈ  վրա  բացասական  ազդեցությամբ  չեն զիջում  նաև  ՏՆ  և  ԱԼՑՆ:  Ընդհանուր  ընտրանքում  «Առողջության  փոփոխություն» ցուցանիշը  հիվանդների  կողմից  գնահատվել  է  հետևյալ  կերպ.  16.3%  (n=29)`  խիստ վատացում,  37.6%  (n=67)`  վատացում,  33.7%  (n=60)`  անփոփոխ,  11.8%  (n=21)` լավացում, 0.6% (n=1)` խիստ լավացում: ", "Այսինքն՝  ենթաստամոքսային  գեղձի  ստրոմալ  բաղադրիչների  անոթահենքային  այս դիսպրոտեինոզը  պայմանավորված  է  շաքարային  դիաբետ  գործոնով  և  ոչ  թե ֆենոտիպով:  Ճիշտ է,  կոնգո  կարմիրով  ներկումը  սպեցիֆիկ է  ամիլոիդի հայտնաբերման  համար,  սակայն  սպեցիֆիկ  չէ  ամիլոիդի  տեսակի՝  նախորդող սպիտակուցի,  հայտնաբերման  համար,  ուստի  կարող  ենք  միայն  եզրակացնել ենթաստամոքսային  գեղձի  հենքային  կոմպոնենտների  և  ծորանների  դիաբետ– ասոցացված սպիտակուցային դիստրոֆիայի՝ «ամիլոիդոզի» առկայության մասին: Բայց պնդել,  որ  այս  հենքային    ամիլոիդային  ախտահարումների  «մեղավորը»  դարձյալ ամիլինն է, չենք կարող: ", "«Աղիքային  էպիթելի  տիպի  մետապլազիա»  ձևաբանական  փոփոխությունը հետազոտության  ժամանակ  սկսեցինք  նկարագրել  միայն  նյութի  առաջնային վերլուծությունից հետո, երբ նկատեցինք  այս գործընթացի  առկայությունը ենթաստամոքսային գեղձի  հյուսվածքում:  Գրականության  մեջ  նկարագրված տվյալները,  որոնք  կապված  են  ենթաստամոքսային  գեղձում  «աղիքային  տիպի» կառույցների  հայտնվելու  հետ,  վերաբերում  են  հիմնականում    ենթաստամոքսային գեղձի  քաղցկեղին  [117]:  Այն,  որ  այս  գործընթացը  առկա  է  նաև  երկրորդ  տիպի շաքարային  դիաբետի  ժամանակ,  գրականության  մեջ  գտնել  չհաջողվեց::    Միայն տվյալներ  են  հայտնի  դիպեպդիլ-պեպտիդազա  4-ի  ընկճողների (գլիպտինների ընտանիք-Nesina [aloglyptine],  Onglyza[saxaglyptine])  և գլյուկագոնանման պեպտիդ -1-ի միմետիկների (Victosa,[lyraglutide], Bydureon [exenatide]) կանցերոգեն և ենթաստամոքսային  գեղձում  դիսպլազիայի  առաջացման  կողմնակի  էֆեկտի  մասին [118]:  Վերջինս  էլ,    որոշ  մետաանալիտիկ  հետազոտությունների  արդյունքում,  ժխտվեց [119]:  Այս  գործընթացի  վերլուծության  արդյունքում  բացահայտեցինք,  որ  այն հայտնաբերվում  է  երկրորդ  տիպի  շաքարային  դիաբետ  ունեցող  հիվանդների  խմբում: ", "Այս  խմբում,  ֆենոտիպերի  միջև,  ըստ  այս  գործընթացի  վիճակագրորեն  հավաստի տարբերություններ չկային (χ2=0,04, p>0,05): Նշենք, որ այս գործընթացը տեղի ուներ նաև ստուգիչ  խմբում,  սակայն  այս  խմբի  և  դիաբետ  ունեցող  խմբի  միջև  առկա  էր վիճակագրորեն հավաստի տարբերություն (χ2=20.5, p<0.0001): Այսինքն աղիքային տիպի մետապլազիան դիաբետ-ասոցացված ախտաբանական գործընթաց է: Այս գործընթացը կարող  է  համարվել  նախաքաղցկեղային,  այնպես  ինչպես,  աղիքային  մետապլազիան նախաքաղցկեղային  է  ստամոքսի  քաղցկեղի  առաջացման  համար:  Նշենք,  որ  մեր հետազոտված դեպքերից մեկում, աղիքային էպիթելի տիպի մետապլազիա-դիսպլազիա և  ծորանային  ինտրաէպիթելիալ  նեոպլազիա  տրանսֆորմացիան  մենք  հայտնաբերել ենք:  Այդուհանդերձ,  մեկ  դեպքի  վրա  հիմնվելով,  հավաստիության  մասին  խոսելն անիմաստ  է:  Միգուցե,  եթե  հիվանդները  այլ  բարդություներից  չմահանային  և  երկար ապրեին,    ենթաստամոքսային  գեղձի  քաղցկեղը  դիաբետով  հիվանդների  մոտ  ավելի հաճախ  նկարագրվեր:  «Աղիքային  տիպի  մետապլազիա  ենթաստամոքսային  գեղձում» պրոցեսի  ախտածնության  վերաբերյալ  նույնպես  հստակ  տվյալներ  գտնել  չհաջողվեց: ", "Հետվիրահատական  3-5  տարիների  ժամանակահատվածում  մահացել  է  13  հիվանդ (24.5%): Միջին ապրելիությունը այս խմբում ամենաերկարն էր կազմելով 44.8 ամիս (2- ից  71  ամիս):  Ընդ  որում,  36  ամիս  անց  կենդանի  էին  հիվանդների  81.1%  (43  հիվանդ) (Նկար 22): Նշված 53 հիվանդներից ներհիվանդանոցաին բարդություններ դիտվել են 15 հիվանդի  մոտ:  Բարդությունների  առկայությունը  հետվիրահատական  առնվազն  3- տարվա ապրելիության վրա վիճակագրորեն էական ազդեցություն չի դրսևորել (p-0.23): ", "Սակայն,  ըստ  էպիթելի  փոփոխությունների  վիճակագրորեն  հավաստի  զուգակցում հայտնաբերեցինք  հիմնական  և  ստուգիչ  խմբերի  միջև  (χ2=17,4,  p<0,05):  Վերլուծելով ծորանի  լուսանցքի  ձև  և  ծորանային  պարունակություն  ձևաբանական  չափանիշները դիաբետով  հիվանդների  խմբում՝  վիճակագրորեն  հավաստի  տարբերություններ չհայտնաբերեցինք (համապատասխանաբար  χ2=1,37  p>0,05  և  χ2=0,027  p>0,05): ", "Նյարդաբանական  ստատուս.  Գիտակցությունը  պարզ  է,  շփումն՝  ադեկվատ։ ", "Մեր կատարած ուսումնասիրությունը  ցույց  տվեց  ծայրամասային ա/հ–ի  ախտահարման բարձր  տոկոս ՀԼ-ի  դեպքում  ախտահարվել  են  34.1%,  ՈՀԼ-ի  դեպքում  41.6%,  անութային  ա/հ-ը  ՀԼ-ի դեպքում`  35.2%,  ՈՀԼ-ի  դեպքում`39.7%,  պարանոցայինները՝  համապատասխանաբար համեմատական վերլուծությունը  ցույց է տալիս, որ գերակշռում են պարանոցային ա/հ –ի ախտահարումը համապատասխանաբար 43.5 % և 52.9%: ", "Վերլուծելով  և  համեմատելով  էնդոկրին  պանկրեասի՝  կղզյակների  միջին  թվի, կղզյակի միջին տրամաչափի և նրանում բջիջների միջին թվերի տվյալները, եկանք այն եզրակացության,  որ  դիաբետով  հիվանդ    առանց  ճարպակալման  և  ճարպակալումով ֆենոտիպերի  խմբերում,  այս  պարամետրերի  միջինների  միջև  վիճակագրորեն հավաստի  տարբերություններ չկային (p>0.05):  Այսինքն՝  երկու  ֆենոտիպերի պարագայում էլ  առկա էր  ինսուլինային  տարբեր  աստիճանի բացարձակ անբավարարություն: Նույն այս պարամետրերի միջինների համեմատությունը ստուգիչ խմբի համանման  պարամետրերի հետ,  տվեց վիճակագրորեն հավաստի տարբերություններ (p<0,001): Վերլուծելով ստուգիչ խմբում  տեսադաշտում կղզյակների թվի,  նրանցում  էնդոկրինոցիտների  թվի,  նրանց  միջին  տրամաչափի  պերցենտիլների հաշվման  հիման  վրա  կառուցված  աղյուսակային  տվյալները  և  արժեքները,  և  այդ տվյալները      համեմատելով  դիաբետով  հիվանդների  խմբում  ստացված  կվարտիլային արժեքների  հետ,  եկանք  հետևյալ  եզրակացության.    ստուգիչ  խմբի  5-րդ  պերցենտիլի արժեքը  կղզյակի    թվի  (կղզյակների  թիվը  10  տեսադաշտի  միջինում)  համար  3  է,  իսկ հիմնական  խմբի  համար  երրորրդ  կվարտիլը,  այլ  կերպ  ասած  75-րդ  պերցենտիլի արժեքն  է  3:  Ստուգիչ  խմբի  5-րդ  պերցենտիլը  կղզյակի  միջին  տրամաչափի  համար արտահայտված  մմ-ով  0,2  է,  իսկ  հիմնական  խմբի  երրորդ  կվարտիլը  0,25  է: ", "Ջլային  ռեֆլեքսները  վերին  վերջույթներում  հավասարապես  իջած  են:  Ստորին վերջույթներում ծնկան ռեֆլեքսը երկկողմանի զգալի իջած է, իսկ Աքիլեսյան ռեֆլեքսը` բացակայում  է։  Ախտաբանական  ռեֆլեքսներ  չկան:  Մկանային  տոնուսը  ստորին վերջույթներում իջած է, մկանները հիպոտրոֆիկ են, առկա են եզակի ֆիբրիլյացիաներ: ", "Ստուգիչ  խմբի  5-րդ  պերցենտիլի  արժեքը  կղզյակում  էնդոկրինոցիտների  միջին  թվի համար 30,95 է, իսկ հիմնական խմբում երրորդ կվարտիլի արժեքը 21 է: Այսինքն՝ տվյալ վիճակագրական  մեթոդը  ևս  փաստում  է,  որ  դիաբետով  հիվանդների  մոտ,  երկու ֆենոտիպի պարագայում էլ առկա է կղզյակների միջին թվի, նրանցում բջիջների միջին թվի, և կղզյակի միջին տրամաչափի նվազում: ", "Համեմատելով  ամիլոիդային  դեպոզիտներով  ախտահարումը  դիաբետով  հիվանդ երկու  ֆենոտիպերի  միջև՝  ստացանք    վիճակագրորեն  հավաստի  զուգակցում  (χ2=11,8, p<0,0001):  Վիճակագրորեն  հավաստի  զուգակցում  (p<0.001)    ստացանք  նաև  ստուգիչ խմբի  հետ  համեմատության  արդյունքում:  Քանի  որ  ամիլոիդային  ախտահարումները առավելապես հայտնաբերել էինք ճարպակալումով ուղեկցվող խմբում, ուստի կարելի է եզրակացնել, որ կղզյակների ամիլոիդային ախտահարումը բնորոշ առանձնահատկություն  է    ճարպակալումով  ուղեկցվող  դիաբետով  այն    հիվանդների համար, որոնք ինսուլինառեզիստենտ են: ", "Ներկղզյակային  բորբոքումը  վերլուծելիս՝ ստացանք  հետևյալ  արդյունքները. վիճակագրորեն  հավաստի  զուգակցում  էր  առկա  դիաբետով  հիվանդ  երկու ֆենոտիպերի  միջև  (χ2=18,  p<0,0001):  Քանի  որ լավ  արտահայտված  բորբոքում հայտնաբերել  էինք  առանց  ճարպակալման  ֆենոտիպի  պարագայում,  ուստի  կարելի  է եզրակացնել,  որ  այն  բնորոշ  ախտաբանական  գործընթաց  է  դիաբետով  հիվանդ  այս ֆենոտիպի  համար:  Համեմատելով  դիաբետով  հիվանդ  երկու  խմբերում  առկա ձևաբանական  փոփոխությունների  վրա  կառուցված    գծապատկերները՝  եկանք  այս եզրակացության.  կղզյակների  մինիմալ  թիվ (1)  ունենալու  դեպքում  առանց ճարպակալման  ֆենոտիպին  բնորոշ    ձևաբանական  փոփոխությունները  հետևյալներն են՝ ներացինար  ֆիբրոզ, միջացինար  ֆիբրոզ, ներկղզյակային բորբոքում: ", "ԷՆՄԳ եզրակացություն. Դեմիելինիզացիայով ընթացող սենսո-մոտոր պոլինեյրոպաթիա:  Կատարվել  է  ՆՑ  ուժգնության  քանակական  գնահատում PainDETECT հարցաշարի օգնությամբ, որտեղ ՑՆՊ կազմել է 9 միավոր, ԱՑ՝ 10,  ՄՑ՝ Նույն  հարցաշարի  օգնությամբ  կատարվել  է  նաև  ՆՑ  որակական  գնահատում,  որի համաձայն հիվանդի մոտ առկա են ցավային նոպաներ՝ նրանց միջև մշտական ցավով: "], "source_docs_file": "Medicine.json"}