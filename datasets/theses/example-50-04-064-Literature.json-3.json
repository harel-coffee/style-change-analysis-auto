{"source_docs_file": "Literature.json", "paragraph_source_docs": [1, 2, 3, 3, 5, 1, 5, 3, 3, 3, 3, 3, 3, 3, 3, 4, 2, 3, 3, 3, 3, 3, 3, 4, 3, 4, 0, 1, 3, 4, 3, 3, 3, 3, 3, 3, 0, 5, 4, 1, 3, 3, 3, 2, 3, 3, 3, 3, 0, 3], "paragraphs": ["ÆÝãå»ë ´á¹É»ñÁ, ³ÛÝå»ë ¿É Ø³É³ñÙ»Ý ëï»ÕÍ»óÇÝ ¾¹·³ñ äáÛÇ Ï»ñå³ñÇ ³ÛÝ ÙÇý³Ï³Ý³óí³Í  ÙÇçáõÏÁ,  áñÁ  Ñ»ï³·³ÛáõÙ  ¹³ñÓ³í  ³Û¹  Ï»ñå³ñÇ  µ³½Ù³åÇëÇ մեկնաբանությունների  ³ÕµÛáõñ և »É³Ï»ï: ", "Հատկանշական  է,  որ  ժամանակաշրջանի  որոշ  գրողներ  փորձել  են  խուսափել «Մարտի 12-ի վեպի» պիտակից, որպեսզի իրենց ստեղծագործությունները չդիտարկվեն զուտ  որպես  դիդակտիկ  քաղաքական  տրակտատներ182:  Այս  տեսանկյունից  թուրք Yayınları, 2006, s. 347. Imprisonment in the March 12th Novel “Yaralısın”, Turkish Studies-International Periodical for the Language and History of Turkish or Turkic, Vol. 8/4, Ankara, 2013, p. 207. Novels, Uluslararası Sosyal Araştırmalar Dergisi, Cilt: 4, Sayı: 17, 2011, s. 41. գրաքննադատ Մ. Բելգեն տարբերակում է գրողների երկու խումբ` նրանք, ովքեր եղել են նախահեղափոխական  տարիների  քաղաքական  պայքարի  խնդիրների  «ներսում»,  և նրանք,  ովքեր  շարժման  կողմնակից լինելով  հանդերձ «դրսում»  էին:  Ըստ գրականագետի` այս երկրորդ խմբի վեպերի հեղինակները որոշակի հեռավորությունից են հետևել ձախակողմյան շարժմանը, ուստի նրանք հեղափոխականներին այնքան լավ չգիտեն  կամ  չեն  հասկանում,  որպեսզի  համոզիչ  լինեն:  Բացի  այդ`  նրանք  մարքսիզմի գաղափարակիրներ չէին,  այլ  կերպ էին  ընկալում  օբյեկտիվ  սոցիալական իրականությունն  ու  բռնությունը, լիովին  չէին  գիտակցում  հեղափոխականների գործողությունների նշանակությունը և հետևաբար լավ տրամադրված լինելով հանդերձ կարողանում էին ստեղծել  այդ մարդկանց միայն  աղավաղված,  անգամ ծաղրանկարային  կերպարները183:  Անկասկած,  այս  գրողների  գաղափարախոսական հենքն  ու  շարժման  մասին  գիտելիքների  պակասը  կարևոր  գործոններ  էին,  որոնց հետևանքով հեղինակները ձախողեցին շարժման մասնակիցներին իրենց ստեղծագործություններում կենդանի ներկայացնելու փորձը: Այդ գրողներին չհաջողվեց այնպես ներթափանցել նրանց կենսակերպի մեջ, որ արժեքավոր լիներ քաղաքական ու գեղագիտական  առումով:  Մինչդեռ  մեկ  այլ  գրականագետ  Ս.  Ըրզըքը,  փորձելով արդարացնել «Մարտի 12-ի վեպ» հասկացությունը մերժող գրողներին, նշում է, որ «Ո՛չ նրանք, ովքեր քաղաքական պայքարի «ներսում» էին, և ո՛չ էլ նրանք, ովքեր «դուրս» էին այդ պայքարից, ամբողջությամբ ու հաստատապես ազատ չէին մեղքի զգացողությունից, ինչպես նաև պետության նկատմամբ իրենց «հավատարմությունն» ապացուցելու խնդիր ունեին»184: ", "էջ 212: ", "Ահա այս և սրա նման մի շարք իրականություններ, բնականաբար, պետք է իրենց արձագանքը  գտնեին  ժամանակի  մամուլում  և  գրականության  մեջ,  որոնցից  մեկն  էլ ներկայացրել  է  Լեռ  Կամսարը՝  խոսելով  պրոլետգրողների  ոտանավորների  հերոսների մասին:  Պահպանելով  պարտադրված  օրինաչափությունը,  թե  բոլոր  հարուստները  և կուլակները  մարդիկ չեն,  տրվում  է  նրանց  արտաքինի  բնորոշումը. «Բոլոր հարուստները  և  կուլակները  դուրս  են  բերված  մեծ,  լոշտակ  ականջներով,  այլանդակ քիթերով  ու  ճարպոտ  մարմիններով»  /24/:  Ըստ  գրողի՝  ճշմարիտ  է,  որ  արտաքինը չափազանց խոսուն է մարդկային էությունը բացահայտելիս: Իսկ մյուս պարբերությունը ուղղակի  ձևակերպումն  է  նրանց՝  միտումնավոր  կերպով  խաթարած-աղավաղած դիմագծի.  «Եթե  ճշմարիտ  է,  որ  բոլոր  հարուստները  այդպիսի  այլանդակ  մարմին կունենան,  ապա  թողեք  իրենց  հանգիստ,  վասնզի  այդքան  տգեղությունն  արդեն  կբավե իրենց՝ ատկե ավելին պատժելը անխղճություն ըսել է» /24/: ", "Աթաբեկյանի  բանաստեղծություններում,  ինչպես  այդ  տարիներին  գրական  առա- ջին քայլերն անող շատ բանաստեղծների մոտ, երազը կապվում է իդեալական աշխար- հի  հավերժական  տեսիլի  հետ,  որ  հասանելի  է  միայն  մտքի  և  ոգու  բարձունքներում ապրող  ընտրյալ  հոգիներին։  Բանաստեղծն  այդ  գաղափարը  հաճախ  արտահայտում  է պարզ  անմիջականությամբ,  առանց  խորհրդանշական  կամ  այլաբանական  պայմանա- կանությունների։ Ահա բնորոշ մի բանաստեղծություն. Դարեր ու դարեր ժողովուրդը հեզ փորփորել է մունջ ցեխոտ կեղևը գորշ հողագնդի. Մենք, կույր դիպվածի ընտրյալներս մեղկ, շնչել ենք օդը լույս բարձունքների դարեր ու դարեր։ ", "Նրա մյուս բանաստեղծական գործերը ժամանակակիցներին մասամբ անծանոթ էին, մասամբ էլ համարվում էին անհաջող և անհասկանալի: Միայն Պոյի մահից հետո նա ձեռք  բերեց  մեծ  փառք,  բայց  ոչ  թե  Ամերիկայում,  այլ  Ֆրանսիայում՝  երիտասարդ տաղանդավոր գրող և քննադատ Շարլ Բոդլերի միջոցով: ", "Դարերից ի վեր ժողովուրդը բիրտ ճանաչել է սոսկ վայելքը աղտոտ գրկախառնության, Մենք, նուրբ վայելքի սիրահարներս, կնոջ գեղության օրհներգն ենք հյուսել դարերից ի վեր։ ", "Իսկ Լեռ Կամսարը հավելում է հռետորական հարցը: ", "«-Ի՞նչ է խորհրդային գրականությունը: ", "-Ատիկա  շինծու  գրականություն  է՝  գրողները՝  շինծու,  ընթերցողները՝  շինծու» /200/: ", "Հաջորդիվ  գրողն  ուղղակի  իր  անկեղծ  ափսոսանքն  է  արտահայտում.  «Իրապես բավականին  դժվար  է  բացատրել,  թե  նյութական  այս  գովելի  շինարարության  շրջանին հոգեկանը ինչո՞ւ այսքան պիտի կաղա: Ինչո՞ւ մեր գրականությունը բաղկանա քանի մը երկար  ու  կարճ  տողերե  բաղկացած  ոտանավորներե  ու  չբաղկանա  վիպական հատորներե,  կոմեդիաներե  ու  դրամաներե…  Ահա  այս  է  պատճառը,  որ  Խորհրդային Հայաստանի  մարմնավոր  ոտքը  մեկ  մետր  երկար  է  հոգևոր  ոտքեն,  ու  մեր  երկիրը քալելիս  անկարող  է  սարսափելի  չկաղալ»66 ,-  գրում  է  Լեռ  Կամսարը  «Նամակ Հայաստանի  կոմունիստական  կուսակցության  կենտկոմին  /գանգատի  փոխարեն/» գրության  մեջ:  Ապա  և  ասես  միտքը  շարունակում  է.  «Պրոլետգրողները,  որք  կպահվին «զավոդ»-ի  հավերու  խնամքով,  ավելի շատ  կչկչացին,  քան  կուսակցության իդեոլոգիական նժարի վրա արժեքավոր ձու մը դրին: Շատերը անոնցմե, ճարպակալած առատ սնունդեն, կորսնցուցեր են իրենց ածելու ընդունակությունն իսկ…»67: ", "Ժամանակի  գրականությունը  գրողն  այլ  անունով  է  կոչում՝  այսպես  ասած, բոլշևիզմի  գրականություն:  Թեև  այս  եզրույթն  իբրև  այդպիսին  ոչ  մի  տեղ  չի արտահայտվում,  սակայն  արտահայտվում  է  բոլոր  էջերի  տողատակերում:  Բայց  ի՞նչ արժեք  ունի  այս  գրականությունը.  այն  ընդամենը  կարող  է  կուշտ  պահել…  մկների  մի ամբողջ  սերնդի:  Եվ  գրողը  «գետնի  տակն»  է  ուղարկում  բոլշևիկյան  գրականությունը բոլշևիզմի  հետ  միասին.  «Կխորհեմ,  թե  լավ  ընդունելություն  պիտի  ընեն  մուկերը բոլշևիկներուն:  Եթե  բոլշևիզմն,  գետնի  տակն  անցնելով,  հետը  տանի  նաև  իր գրականությունը, մուկերը երկար սերունդներ կրծելու բան կունենան» /289/: ", "Կրկին  իր՝  Լեռ  Կամսարի  միտքն  է՝  «Բաներ  կան,  որոնց  կորցնելով  ավելի  ես շահում».  գրողի  մտքերը  դիպուկ  են,  գնահատականները՝  ռեալ,  իսկ  նրանց  նկատմամբ վերաբերմունքը՝ անկողմնակալ: ", "Ի  դեպ,  ժամանակի  գրականությանը  գրողն  իր  բոլոր  օրագրություններում անդրադարձել  է,  բնականաբար,  ոչ  հավասարաչափ  ծավալով,  սակայն  1925-60 թվականներն ընկած ժամանակաշրջանի գրականության պատմության մեջ հիշարժան՝ մեծ  մասամբ  բոլոր  իրադարձություններին  գրողը  տվել  է  համապատասխան արձագանք: Իրական պատմական փաստերին անդրադարձող ստեղծագործությունների արժևորման  առումով  հեղինակի  մտքերը  ուղղակի  անփոխարինելի  են:  Եվ  սա  նախ  և առաջ  պայմանավորված  է  այն  հանգամանքով,  որ  ժամանակին  դրանք  դիտարկվել  են միակողմանիորեն՝  զուտ  խորհրդային  «գիծը»  հաշվի  առնելով,  ինչը  նույն  ժամանակի պարտադրանքն էր: ", "Քաղաքական հենքով աֆորիստիկ մտքերը Ա. Երկրի ներքին և արտաքին քաղաքական անցուդարձի՝ կամսարյան բնորոշումները Ժամանակի մասին առավել ամբողջական նկարագիր-ուրվապատկեր ստանալու համար  պետք  է  գտնել  մի  եզր,  որը  «շոշափելի»  և  ամուր  սյուն  կլինի  նաև համեմատության  համար:  Հաստատուն  այդ  հիմքը,  որը,  իհարկե,  բացարձակ հաստատուն  «մեծություն»  չէ,  բնականաբար,  պատմությունն  է:  Եվ  ուրեմն,  մի  կողմից՝ պատմական  անհերքելի  ճշմարտություններ,  մյուս  կողմից՝  նույն  իրականության պատմական  բնորոշումը:  Ի  դեպ,  պարզ  է,  որ  այստեղ  օգտագործվող  մեկնաբանության մեթոդը համեմատականն է: ", "Բարբորա  Վլաչովայի ներկայացմամբ` Չիվերի հերոսները,  ապրելով արվարձանում  և  լինելով  միջին  խավի  մի  մասնիկը,  հայտնվել  են  սոցիալական ակնկալիքների    և  համոզմունքների  պայմանականությունների  ցանցում  և  վաղ  թե  ուշ ստիպված են պայքարելու  ու գտնելու այդտեղից դուրս գալու ճանապարհ131: ", "«Մարտի  12-ի»  գրական  գրեթե  բոլոր  ստեղծագործություններում  ընդգծված  է դատարանների  զուտ  ձևական  գոյությունն  ու  այդ  դրության  հետ  հասարակության համակերպվածությունը:  Որոշ  գրողներ  իրենց  ստեղծագործություններում  շեշտում  են, որ  այդ  ժամանակաշրջանում  քաղաքական  որակումներից  զերծ  դատարան  չկար: ", "Այս  է  պատճառը,  որ  հետզհետե  Ռուսաստանին  մեջ  ոսկին  կպակսի՝  կոմունիզմը կավելնա» /16/: Ասել է՝ կրկնակի շահում է Ճապոնիան, իսկ հեղինակը կարծես թե բարդ տրամաբանական  մի  խնդիր  է  առաջադրում՝  հստակորեն  ներկայացնելով  նաև համարժեք պատասխանը: ", "Դեռևս  վաղ  էր  այս  մասին  խոսելը,  բայց  ինչ-ինչ  «հունդեր»  արդեն  ծլարձակման թեժ փուլում էին, նշվելիքն էլ՝ դրանցից մեկը. «Կառավարությունը այսօր խոշոր մաքսեր կնշանակե  քաղաքացոց  բերնին  վրա,  որ  չխոսեն  ու  արտոնություններ  կշնորհե ականջներուն,  որ  լսեն…  իսկ  դուք  ականջ  կկտրեք:  Եթե  անպատճառ  բան  մը  կտրել կուզեք,  գեթ  ժողովուրդին լեզուն  կտրեք,  որ  տիրող  կուսակցության  բոլոր անարդարությունները  «արդար»  ըլլան»  /20/:  Չխոսելու  բուն  «օրենքը»  դեռ  մտնելու  էր գործածության  մեջ  մի  քիչ  ավելի  ուշ,  բայց  մտնելու  էր՝  միայն  իրեն  հատուկ  բոլոր հետևանքներով:  Գրողը  մեծերի  իրավունքով,  իրադարձությունների  զարգացումը տեսնում  էր  ժամանակից  առաջ՝  ավելի  շուտ,  քան  բուն  կյանքը  կհասներ  այդ սահմանագծին: ", "Հեղինակի  գործածած  միջոցների  շարքում  ուշագրավ  է  և  հիշատակության արժանի ևս մեկը, որին նա հաճախ է դիմում, և թերևս շատ հաճախ այն ժամանակ, երբ զգում է, որ միտքը թղթին հասցնելու համար այլ ճանապարհ չկա: Խոսքը վերաբերում է գրողի  «ենթագիտակցական»  խոհերին՝  երազներին:  Նշենք,  որ  երազներին  դիմելը նորույթ  չէ  մեր  գրականության  մեջ:  Սակայն  եթե,  օրինակ,  համեմատենք  Գուրգեն Մահարու  «Այրվող  այգեստաններում»  գրողի  ներկայացրած  մի  երազի  դրվագը68  Լեռ Կամսարի՝  երազներին  դիմելու  բազմաթիվ  հատվածներից  մեկի    հետ,  ապա  պարզ կդառնա  նշված  երկու  գրողների՝  երազները  իբրև  գրական  հնարանք  գործածելու տարբերությունները:  Մահարու  մոտ  երազի  յուրաքանչյուր  առարկայական  միավորը դիտվում է իբրև  սիմվոլ /մկներ ցորենի պարկերում, օձեր խոտի փոխարեն և այլն/, իսկ Կամսարը, իր իսկ բառերով, դիմում է երազներին այն ժամանակ, երբ իրական կյանքում դրանց կատարվելը բացառվում է: Օրինակ՝  «Գիշերը երազիս մեջ երկիր մըն  էի գացեր, ուր  մարդիկ  ազատ  էին  /ի՜նչ  խայտառակություն/:  Այնտեղ  ինչ  կարծիք  ուզենայիր՝ կհայտնեիր  /կարծիք  չհայտնելու  ազատություն  ալ  կար/:  Ուզեիր  դաշնակցական կըլլայիր,  ուզեիր՝  հնչակյան:  Դեպի  սոցիալիզմ  գացողները,  երբ  կես  ճամբին սոցիալիզմեն  դարձողներու  հանդիպեին,  սիրով  գլխարկ  կհանեին  իրարու:  Լենինը ուզեիր  կհարգեիր՝  չուզեիր  չէիր  հարգի:  Տղա  մը  ծնվելուն՝  ծնողներեն  էր  կախված անունը  որոշել…  Սեփական  դատողությանն  այնքան  տեղ  կտրվեր,  որ  մարդիկ կափսոսային  երկու  գլուխ  չունենալուն  համար…  Այս  երկրին  ազատությունը  այնպիսի ծայրահեղության  էր  հասեր,  որ  մարդիկ  հացի  նստելուն  կամենային  աջ  կողմով կծամեին,  կամենային՝  ձախ…  Արթնցա:  Ափսո՜ս:  Երանի  խորհրդային  երկրներու  մեջ գիշերը 23 ժամ ըլլար, ցերեկը՝ մեկ…» /27-28/: ", "Եթե  անգամ  այս  մտքին  այլևս  շարունակություն  չտրվեր,  այն  կրկին  լիուլի բավարար  կլիներ  պարբերության  հնչեղությունն  ապահովելու  համար.  գրողի ազատության  անհրաժեշտությունը,  փաստորեն,  գալիս  է  դեռևս  1920-ականներից  և, դժբախտաբար, հասնում մինչև 1960-ականների երկրորդ կեսը՝ մինչև գրողի վախճանը: ", "Եվ  սա  դեռ  ամենը  չէ:  Փորձենք  միայն  «բացել»  այս  պարբերությունը.  առաջին  իսկ տողերից  պարզ  է,  թե  հեղինակը  միաժամանակ  քանի  խնդրի  է  անդրադարձ  կատարել, հարցադրումներից քանիսն են հույժ կարևոր այդ պահի համար, և որքան մեծ է եղել նրա համարձակությունը  այդպիսի  պահին  այդ  հարցերն  առաջ  քաշելու  համար:  Այսպես՝ ազատություն ընդհանրապես և հատկապես՝ կարծիքի, կուսակցական պատկանելության, դավանանքի, ուզած ղեկավարին հարգելու, սեփական դատողության,  անգամ  նեղ  կենցաղային՝  զավակին  անվանակոչելու,  աջ  կամ  ձախ կողմով ծամելու ազատություն… Գրողը  անդրադարձել  է  և՛  կոմունիստական,  և՛  սոցիալիստական,  և՛  բոլշևիկյան կառավարության  գործունեությանը:  Մի  կողմից՝  արդեն  իսկ  ազատության  բուռն  տենչ, թեև  դեռ  ազատության  մեջ  է  գրողը,  մյուս  կողմից՝  ծաղր  տիրող  հասարակարգի հասցեին.  նախ  սոցիալիզմը  «գիտություն»  է  և  ապա՝  «սոցիալիզմը  լոկ  ճառերու  համար ստեղծված գիտություն մըն է» /31/: Այս ամենին զուգահեռ՝ առկա է նաև երրորդ «գիծը»՝ բոլշևիկների սպանածները «բոլորն ալ խելացի, որակյալ, մասնագետ մարդիկ էին, որոց մեկը  նույն  օրվա  կուրսով,  կարժենար  տասը  բոլշևիկ»  /32/:  Հետո  անդրադառնալով իրականության  կրկին  մի,  համենայն  դեպս,  ոչ  գովելի  փաստի,  այս  կամ  այն  վայրի հեղափոխական  գործիչների  անուններով  կոչելու  տարածված  երևույթին՝  գրողը բանաձևում  է.  «Իսկական  հեղափոխությունը  ամենեն  քիչ  մտահոգված  է  անուններով անմահանալու:  Այս  ընթացքը  պիտի  կոչվե  ոչ  թե  Հոկտեմբերյան  հեղափոխություն՝  այլ անուններու տեղափոխություն» /35/: ", "Գրողի  հաջորդ  միտքը  հնչում  է  իբրև  բացահայտ  հեգնանք.  «…Ինչքա՜ն  երջանիկ պետք է սեպեի ինքզինքս, եթե շաբաթը վեց օր Խորհրդային իշխանության տակ ապրեի, իսկ մեկ օրը՝ ազատ» /48/: Սուր հակադրությունը առավել քան ակնհայտ է՝ խորհրդային իշխանություն և ազատություն: ", "Հերոսներն  ընդունակ  չեն  ընկալելու  միջերկրածովյան  մթնոլորտը, ազատ ապրելակերպը։  Իտալական  աշխարհի  ազատությունը  նրանց  վախեցնում  է։  Նրանք կորցնում են սեփական արմատների զգացողությունը, զգում անպաշտպան լինելն օտար միջավայրում,  ուզում  են  վերադառնալ  հայրենիք,  բայց  վախենում  են  այդ  մասին խոստովանել  անգամ  իրենք  իրենց:  Նմանատիպ  զգացողություն  է  ապրում  նաև  «Կինն առանց  հայրենիքի»  պատմվածքի  հերոսուհին՝  Անն  Թոնքինը։  Նա  ամուսնուց բաժանվելուց  և  ընտանիքից  հեռանալուց  հետո  ենթարկվում  է  հասարակական ստորացման:  Հեռանալով  երկրից՝  որոշ  ժամանակ  ապրում  է  հանգիստ,  սակայն Եվրոպան  նրան  թվում  է  օտար,  անհարմարավետ,  դատարկ  տարածություն,  որտեղ մարդը դատապարտված է միայնակ լինելու. «Բանն այն էր, որ Իտալիան նրա տունը չէր, և  Ամերիկան  էլ  հայրենիքը  չէր»136:    Աննը  վերադառնում  է  Ամերիկա,    բայց  ինքնաթիռ չնստած՝  լսում  է  երգ,  որը  հիշեցնում  է  ապրած  վիրավորանքը։  Ամերիկան,  որն  իր հրապուրիչ  հանգստությամբ,  հուսալիությամբ  պաշտպանում  է  իր  քաղաքացիներին, նորից  վերածվում  է  մեքենայի։  Աննը,  գնելով  տոմս, վերադառնում  է  Իտալիա։ ", "Պետք է նշել, որ եթե միայն այս մեկ միտքը ասեր հեղինակը, կրկին բավարար էր ամբողջական  պատկերացում  կազմելու  համար  կոմունիզմի  մասին:  Շատ  են  այսպիսի մտքերը.  յուրաքանչյուր  այսպիսի  տողով  և  կամ  թե  պարբերությամբ  գրողը  դիպուկ  ու ճշմարիտ  բնորոշումներ  է  տալիս,  ինչով  էլ  ուշագրավ  է  դառնում  նրա  մտորումների արգասիքը:  Ահա  կամսարյան  մտքի  ևս  մեկ  առկայծում.  «Մենք  ոչ  մեկ  տեղեկություն չունինք դուրսի աշխարհեն, քանզի մեր աչքը կապված ու ականջը խցված՝ գավազանով կպտտինք լույս ցերեկով» /53/: Ի դեպ, սրան էլ նախորդում է մեկ-երկու դիպուկ օրինակ «բանալիի ծակեն» երևացող «դուրսի»  աշխարհի,  Թուրքիա-Իտալիա-Անգլիա հարաբերությունների  մասին:  «Այսօր  մեր  կատուն  մուկ  էր  բռներ:  Կես  ժամ  խաղաց, ապա հանգիստ խղճով կերավ՝ իբրև բնութենեն իրեն հատկացված արդար պատառ մը: ", "Հետաքրքրական է, որ Ջոն Չիվերը «Ես գնում եմ Ասիա» («I am going to Asia», 1941) պատմվածքում  խոսում  է  հայերի  և  Հայաստանի  մասին՝  անդրադարձ    կատարելով Թուրքիան  զավթել  էր  պատմական  Հայաստանի  մեծ  մասը,  ամենուրեք  սով  էր,  ու մոլեգնում  էր  համաճարակը:  Պատահական  չէ    նաև  պատմվածքի  հերոսուհի  Աննի կերպարի  անդրադարձը,  քանի  որ  այն  ունի  իրական,    կենսագրական  բնույթ:  Չիվերի հորաքույրը՝  Աննա  Բոյնթոնը,  Բրեյնթրիում  գտնվող  իր  տան  վերնահարկում  հացադուլ սկսեց  և  սովամահ  եղավ:  Այդ  քայլը  ժամանակին  հարգված  գիտնականի    բողոքի արտահայտումն էր Թուրքիայի   իրականացրած՝ հայ ժողովրդի  ցեղասպանության դեմ: ", "Այսպիսով՝  «Բարոնը  ծառի  վրա»  վեպը  բարդ,  մի  շարք  ժանրային  շերտերից բաղկացած ստեղծագործություն է: ", "Ինչ  վերաբերում  է  գրական  քննադատությանը,  ապա  Պոն  այստեղ  հանդես  է գալիս  մի  կողմից  որպես  օբյեկտ-գործող  անձ,  մյուս  կողմից՝  ստվերային համահեղինակ:  Սրանով  է  բացատրվում  այն  հանգամանքը,  որ  Բոդլերի  և  Վերլենի որոշ  հոդվածներ  պարունակում  են  Պոյի  ոգով  վերաձևակերպված  դրույթներ: ", "Դեռևս  անտեղյակ  լինելով  իր  համար  պահված  բազմաթիվ  ու  բազմապիսի սահմանափակումներին  կամ  տեղյակ  լինելով  միայն  դրա  մի  փոքր  մասից  /նկատի ունենք  գրողի  նշած  ժամանակի  անազատությունը/՝  Լեռ  Կամսարը  բացականչում  է. «Ազատությո՜ւն…  երբեք  կյանքիդ  մեջ  այնքան  անձկավ  չես  փնտրված՝  ինչպես  այսօր: ", "Պարզվում  է՝  մարդու  ճակատագիրը    հյուսված  է  աշխարհի  զարգացման  ընթացքի  և իրերի շարժման մեջ։ Ջոն Չիվերը փորձում է  հետևել նրանց ընդհանուր ճանապարհին և ցույց տալ  ճեղքվածքի կետը՝ իրերի հոսքի մեջ  մարդու կյանքի  ժխտումը։  Հենց այս պատճառով  էլ  Չիվերին  հետաքրքիր  է  գործողությունների  ընդհանուր    պատկերը  և հերոսի ապրելակերպի մանրակրկիտ դիտարկումը: ", "Նշվածներն ամենևին էլ բացառիկ նմուշներ չեն այս գրքում. եթե հնարավոր լիներ, գրողի և ոչ մի տող բաց թողնել պետք չէր: Օրինակների շարքն ընտրված է ըստ գրքում նկատված հաջորդականության: ", "Երկրի  յուրաքանչյուր  իրադարձություն  իր  հայելային  անդրադարձն  է  գտնում ժողովրդի  սոցիալական  վիճակի  վրա,  ուստի  ահա  թե  ինչ  «աստիճանով»  է  վեր բարձրանում գրողի միտքը. խոհ՝ դեպի վեր ձգվող սլաքով, սոցիալական վիճակ և կրկին դեպի  վեր՝  քաղաքական  իրադարձություններ:  Հակառակ  եզրից  դիտելը  իբրև  ակունք հիշեցնում  է  մեկը՝  քաղաքական  մթնոլորտը:  Այսպես,  դատարկ  կամ  միայն դատարկությամբ  լցված  բանկոոպ,  թեև  բնության  մեջ  և  ոչ  մի  դատարկ  տարածք  չկա, հացի, յուղի  ու  կաթի,  մսի  ու  …օճառի,  ծխախոտի,  ջրի  …  չգոյություն:  Գրողի պատկերավոր խոսքերը, ցավոք, շատ ծանր են ստեղծված իրավիճակի նկարագրության համար.  «Աստված  եթե  երակներուս  մեջ  ջրի  նման  թանկագին  հեղուկ  հոսեցուներ,  ան ատեն  եղբայրն  անգամ  եղբոր  մորթեր  պիտի՝  քիչ  մը  ջուր  հանելու  համար  անկե»  /123/: ", "Հեղինակի մտահոգությունների ալիքը ծայր է առնում  այս ամենը տեսնելով և ոչ  միայն տեսնելով,  այլև  ամեն  ինչի  բացակայությունը  զգալով  սեփական  մաշկի  վրա: ", "Կիլոմետրերով  ձգվող  սնունդի  կամ  հիգիենայի  ամենաանհրաժեշտ  ու  պարզունակ միջոցների  համար  հերթեր,  որոնք  բացառիկ  պատկերավորությամբ  ներկայացնում  է գրողը,  դատարկ  բանկոոպներ,  որոնց  մասին  ոչ  պակաս  մեծ  տաղանդով  խոսում  է  մեկ այլ գրող՝ Կոստան Զարյանը՝ «Բանկոոպը և մամութի ոսկորները» գրքում: ", "Ուրեմն,  խոհերի  շարունակական  այս  շղթան  անընդհատական  է.  գրողը խորությամբ  ու  ամենայն  մանրամասնությամբ  վերլուծում  է  իրականությունը  և  այն պարսավանքի  ենթարկում:  Յուրաքանչյուր  հասարակարգ,  պատմական  ամեն  մի  փուլ, որը  դեռևս  չի  հասել  իր  զարգացման  գագաթնակետին,  չի  հասել  բուն  նպատակին,  այս կամ  այն  կերպ  մնում  է  թերի  և  արժանանում  է  գրողի  համարձակ  գրչի քննադատությանը: ", "Բ. Արտաքին քաղաքականությունը Ընդհանրապես,  կամսարյան  օրագրությունը  ինչ-որ  «բանաձևումի»  բերելը այնքան  էլ  դյուրին  գործ չէ:  Գրողը  երևույթները  քննում  է  այնպիսի  խոր, տրամաբանական  ներքին  կապերով,  որ  դժվար  է  այդ  «հանգույցներից»  որևէ  մեկը բացազատելը՝  պայմանով,  որ  և  ոչ  մի  միտք  չխաթարվի,  կամ  առավել  ևս՝  չաղճատվի գործի  ամբողջականությունը:  Ահա  թե  ինչու  մեր  կողմից  արված բոլոր տարանջատումներն  անխտիր  պայմանական  են.  մասը  արհեստականորեն  անջատել ամբողջից և ուսումնասիրել այլ՝ «մաքուր» հարթության մեջ, այնքան էլ բնականին մոտ չէ,  ավելին,  շեղում  է  մտքերի  իրական,  բնական  ընթացքից,  մանավանդ  որ  մաքուր տարածք  էլ  ինքնին  գոյություն  չունի:  Խոսքը  առաջ  տանելով՝  ասենք,  որ  նշվածից բացառություն  չեն  կազմում  նաև  այս՝  արտաքին  և  ներքին  քաղաքականության  մասին օրագրությունների պատառիկները: ", "«Գոյություն չունեցող ասպետում», ինչպես և եռերգության առաջին դեմքով գրված նախորդ  վեպերում,  ընդգծվում  է  պատմողի  դերը:  Մենաստանում  փակված  քույր Թեոդորան պատմում է այն, ինչ լսել է միանձնուհիներից, սակայն իրականում, ինչպես կպարզվի  հետագայում՝  վեպի  իրադարձությունների  ականատեսն  ու  մասնակիցն  է եղել: ", "Մի ուրիշ օրինակ. Եվ կյանքի մռայլը մութ անապատում Ոչինչ չենք տեսնի – չոր և ամայի Երազում ենք մենք՝ երազ աշխարհում Իսկ կյանքի վերա թող սև բուն վայի61։ ", "Ընտանեկան  խնդիրներով  պայմանավորված՝ այս  ժամանակաշրջանում փոխվում է նաև կնոջ դերը ժամանակակից  հասարակության մեջ։   Հետպատերազմյան շրջանում  շատ  կանայք  աշխատանքից  հեռացվեցին  կամ  անձամբ  դուրս  եկան՝ ընտանեկան  օջախի  պահպանման    հիմնական  նկատառումով։  Երջանիկ  ընտանիքի վերածննդի համար լավագույն վայրը համարվում էր արվարձանը, իսկ բարեկեցության նախապայմանն  ընտանիքի  մայրն  էր,  որը  միաժամանակ  մի  քանի  դեր  ուներ՝  մոր, երեխաների  դաստիարակությամբ  զբաղվողի,    կենցաղային  հոգսերով  զբաղվողի    և ամուսնու համար հետաքրքիր կին լինելու։  Արվարձանաբնակ  կինը պետք է «ստեղծեր հարմարավետության  և հանգստության օազիս իր հոգսերից ուժասպառ եղած ամուսնու համար»141։ ", "Ne gagnant rien avec ses livres abstrais et hautains, incurablement rêveur, idéaliste et religieux égaré dans une époque d'arrivisme et d'utilitarisme:37 Մոկլերի  այս  օրինակի  վրա  զգացվում  է,  թե  ինչպես  կարող  էր ֆրանսիացիների  մոտ  ձևավորված  Էդգար  Պոյի  կերպարը  ազդել  ֆրանսիացի  այն գրողների վրա, ովքեր կրում էին այդ ազդեցությունը: ", "Հետաքրքրական  է,  երբ  Լեռ  Կամսարի՝  երկրի  վիճակը  բնորոշող  տողերին  զուգահեռ հնչում  է  մեծ  երկրի  մեկ  այլ  անկյունից  մեկ  ուրիշ  երգիծաբանի  խոսքը:  ճիշտ  է,  երկու խոսքով  մեկ  ընդհանրացնող  բանաձև  դուրս  բերել,  մեղմ  ասած,  ճիշտ  չի  լինի,  սակայն փաստերը  ավելի  քան  խոսուն  են,  և  ամեն  ինչ  զարմանալիորեն  համընկնում  է  /Տե՛ս Բուլգակով, Երեք վիպակ/: ", "Ասում  են՝  դրսի  աչքը  ավելի  շատ  բան  է  տեսնում,  քան  ներսինը,  թեև  առավել նրբանկատության պարագայում այդ ամենը, ինչո՞ւ չէ, նկատելի կլինի նաև ներսից: Ահա այդպիսի  մի  դրսի  հայացքով  էլ  սովետական  երկրի  իրադարձությունների  դիպուկ որակումն է տալիս Կոստան Զարյանը՝ «Բանկոոպը և մամութի ոսկորները», «Անցորդը և իր ճամփան» խոսուն խորագրերով /հատկապես առաջինը/ վեպերում: ", "Գ. Քաղաքական հենքով աֆորիստիկ մտքերը Աֆորիզմների  մի  ամբողջ  շարք  գալիս  է  ապացուցելու,  որ  իրականության իրական դեմքը պարզորոշ ի ցույց դնելու համար կամսարյան՝ միայն ժամանակի սուր ու տեղին  բնորոշումների,  իրադարձությունների  դիպուկ  և  փիլիսոփայական  խորքով պատկերումը ներկայացնում է ժամանակաշրջանի համակողմանի, լայն ընդգրկումներով  դիմագիծը:  Քիչ  է  ասել,  թե  դրանք  միայն  ժամանակաշրջանի բնորոշումներ են, քանզի դրանց մեծ մասը լիարժեքորեն վեր է կանգնած ժամանակից և ժամանակային  սահմաններ  չի  ճանաչում,  երբեք  չի  կորցնում  իր  կշիռը.  արդիական  է բոլոր ժամանակների համար: ", "անօրինություններին բախված բանտարկյալների  կյանքը, բռնությունների  ու նվաստացումների  դեմ  պայքարող  անձանց  մենությունն  ու  օտարացումը,  չհանձնվելու համար  դատապարտյալների  հույսերի  ռեալիստական  պատկերումը  դարձավ  Էրդալ Օզի «Վիրավոր ես» (“Yaralısın”) վեպի առանցքը: ", "Ըստ  էության,  այս  ենթագլխում  մի  պայմանական  տարանջատում  էլ  կլինի,  որը վերաբերում է ուղղակիորեն և անուղղակիորեն ասված ասույթներին: Իսկ ավելի պարզ՝ գրողը  իմաստախոսքերի  շարքում  տալիս  է  ժամանակաշրջանի  ամբողջական գնահատականը, բայց առաջին խմբում ուղղակիորեն տալիս է ժամանակի անվանումը, երկրորդում կրկին տրվում է այն, բայց ոչ ուղղակիորեն. դա զգացվում է ենթատեքստից: ", "Համեմատության  համար  բերենք  մեկ  օրինակ.  «Կենդանի  մը  ինչքան  ալ  անպատկառ ըլլա,  չի  խոստովանի,  որ  կռիվը  կուտի  համար  է»  /17/:  Ո՞վ  է  կենդանին,  ի՞նչ  «կուտի» մասին  է  խոսքը:  Պարզից  էլ  պարզ  է,  բայց՝  միայն  ենթատեքստից.  հենքը  կրկին քաղաքական է,  խոսքը՝  հիմնադրված  կամ  հիմնադրման շեմին  կանգնած հասարակարգի կամ կուսակցությունների մասին է, միտքը՝ համարձակորեն անկեղծ: ", "Ուրեմն, ասույթների առաջին շարք՝ «Իրերն ու երևույթները՝ իրենց անուններով», երկրորդ շարք՝ «Մտորումներ տողերի մյուս կողմում»: ", "Հետևում  ենք  գրողի  մտքերի  ընթացքին:  Գրողի՝  սոցիալիզմի  մասին արտահայտած մտքերը ցրված են գրքով /գրքերով/ մեկ և երբ միավորվում են, պատկերն ավելի ակնառու է դառնում, իսկ հեղինակի մտածելակերպի մասին ավելի ամբողջական պատկերացում  կազմելու  հնարավորություն  է  ստեղծվում.  այդ  ֆոնի  վրա  հեղինակի աշխարհայացքը,  հասարակարգի  նկատմամբ  դրսևորվող  վերաբերմունքն  ավելի պարզորոշ  է  գծագրվում:    «Շատ  բանի  գաղափարը  ավելի  քաղցր  է,  քան  բուն  ինքն առարկան»  /256/,  «Ինչպես  ժողովրդին  իրական  կամքը  միայն  գաղտնի  քվեարկությամբ կիմացվե,  անանկ  ալ  մարդուս  էությունը  իր  առանձնության  մեջ  միայն  դիտե»  /268/, «Սոցիալիզմն դուրսի, ցուցադրական  զգացմունք կամ գաղափար է, բայց մարդս իր  մեջ /կամ արտաքնոցում/ միայն էգոիստ է» /275/: Իսկ ասվածը ավելի պատկերավոր կարելի է  դարձնել.  հեղինակի՝  սոցիալիզմի  մասին  նշված  խոսքերը  ամբողջական  պատկերի մասերն  են,  որոնք  իրար  մոտ  բերելով  լիարժեքորեն  հնարավոր  է  դառնում  տեսնել ընդհանուր պատկերը: «Պատառիկները» կամայական չեն. նրանցից յուրաքանչյուրն իր կայուն  տեղն  ու  դիրքն  ունի  այս  խոսքում:  «Սոցիալիզմն  երազին  մեջ  ավելի  շուտ կիրականանա,  քան  հարթմնի»  /17/,  «Սոցիալիզմն  ինչքան  հեռու  ըլլա,  այնքան  քաղցր կուգա,  ինչքան  մոտիկ,  այնքան  գանելի»  /256/,  տե՛ս  հակադրությունը  /256,  256/:  Նույն սկզբունքով  նաև՝  էջ  268,  268  կրկին  առկա  է  հակադրությունը.  ասել  է  թե՝  մի  դեպքում տրվում է իրականության անվանումը, երկրորդ դեպքում խոսքն ասվում է այնպես, իբր թե  ոչ  մի  կապ  չունի  ո՛չ  քաղաքական  վիճակի,  ո՛չ  էլ  առավել  լայն  առումով իրականության հետ: ", "Այս  իրավիճակը  համապատասխանում  է  գրականագետ  Կրիստինա  Վիլայի «ֆանտաստիկ  դեֆորմացման»  վերը  նշված  բնորոշմանը:  Աջիլուլֆոյի  գոյություն չունենալու փաստը և՛ ֆանտաստիկ է, և՛ ռեալ։ ", "Իսկ ժամանակին կոմունիստական կուսակցության ներկայացուցիչները ամենևին էլ այդ  մտքին  չէին  հակված,  բնականաբար,  քանզի  սպանել  այն  ամբողջ  էությամբ, նշանակում  է  նպատակ  ունենալ  հասնել…  ոչնչին:  Կոմունիստական  կուսակցության, նրանց  կառավարած  հասարակարգի  վերաբերյալ  ընդհանրապես,  իր  խոհերն  ու վերաբերմունքը՝ հագեցած ժամանակի իրադարձություններով բանաձևում է հեղինակը. «Կոմկուսակցությունը  կանգնած  ջուր  է  նեղլիկ  ամանի  մը  մեջ:  Կբորբոսնե,  ու  ամիսը անգամ  մը  Կենտկոմը  շերեփով  կառնի  երեսինը  անդին  կնետե» /89/:  Առանց մանրամասնելու էլ պարզ  է, թե  ինչ է նշանակում «կենտկոմը շերեփով կառնի երեսինը անդին  կնետե»  միտքը:  Սակայն  այն  ավելի  հստակ  ձևակերպելու  համար  հեղինակը հաջորդիվ  բառ  առ  բառ  բացում  է  փակագծերը՝  ամփոփելով  «այս  ամանին  տակը  եթե չծակվի,  ողջ  պարունակությունը,  երեսեն  բորբոսնելով,  պիտի  ապականի»  /90/  խոսուն տողով: "]}