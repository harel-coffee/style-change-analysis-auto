{"paragraphs": ["Բացի այդ, համաձայն գրականությանը, ըստ իրենց վարքագծի բնույթի և բջիջների մեջ  հայտնվելու,    դրսևորման  ձևի,  թերությունները  լինում  են  և  դասակարգվում  են որպես  «փափուկ»  և  «կոշտ»:  «Կոշտ»  (անգլերեն՝  “hard”  defect)  թերություն  է  անվավում այն  թերությունը,  որի  վարքագիծը  հաստատուն  է  և  չի  փոփոխվում  ժամանակի ընթացքում  նաև  հիշողության  սարքի  սնուցման լարումը  անջատել-միացնել գործողությունից  հետո:  «Փափուկ»  են  կոչվում (անգլերեն  “soft”  defect) այն թերությունները,  որոնք  հայտնվում  և  անհետանում  են  և՛  ՆՀՍ-ի  աշխատանքի ընթացքում  և՛  սարքի  սնուցման  լարումը  անջատել-միացնելու  գործողությունից  հետո [32-35]:  Ակնհայտ  է,  որ «փափուկ»  թերությունների  արդյունքում  հայտնված անսարքությունները  ժամանակավոր  բնույթ  են  կրում  և  անհետանում  են  հիշողության բջջում  այդ թերության  դրդապատճառը  վերանալու  հետ  միաժամանակ  [36-40]: ", "«Փափուկ»  անսարքությունների  հայտնաբերումը  կատարվում  է  նույն  ծրագրային միջոցների օգնությամբ, ինչ որ օգտագործվում են  «Կոշտ»  անսարքությունների համար: ", "Մինչդեռ «Փափուկ» և «Կոշտ» անսարքությունների ազդեցության հետևանքով վնասված - 90 - ՆՀՍ-ի  աշխատունակությունը  վերականգնելու  համար    կատարվող    մոտեցումները  և գործողությունները տարբերվում  են  մեկը  մյուսից  [7]:  Այս  ատենախոսության սահմաններում, մենք  դիտարկում ենք միայն «Կոշտ»՝ հաստատուն վարքագիծ ունեցող թերությունների հետևանքով առաջացած անսարքությունները: ", "Իրատեսական թերությունների մոդելները մշակելը և թերությունների գրադարանը ունենալու  մեկ  այլ  առավելություն  է  այն,  որ  այն  հնարավորություն  է  տալիս  ստուգել թեստային  ալգորիթմները  իրական  թերությունների  գրադարանի  սահմաններում: ", "Ներկայումս  թեստային  ալգորիթմների  և  թերությունների  մոդելների  բարդության աճման  պատճառով  դրանց  ստուգումը  առանց  հատուկ  ծրագրային  ավտոմատ միջոցների դառնում է անհնար [15]: "], "paragraph_source_docs": [1, 1, 1, 1, 1], "source_docs_file": "Control, Automation and Electrical Engineering.json"}