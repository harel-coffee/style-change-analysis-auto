{"paragraphs": ["Նեղ  մասնագիտացված զբոսաշրջային  տարածաշրջանը զբոսաշրջիկներին գրավում  է  իր  բնական  առանձնահատկություններով  և  սոցիալ  մշակութային գործոններով:  Սրանք  հանդես  են  գալիս  հանգստի  և  զբոսաշրջային  տեսարժան վայրերով:  Որպես  հանգստի  վայրեր  առանձնացվում  են  հանգստյան  գոտիները, արձակուրդների  անցկացման  վայրերը,  որոնք  հեռու  չեն  բնակության  վայրից  և ծառայում  են  կարճատև  հանգստի  համար:  Զբոսաշրջային  տեսարժան  վայրերից  են համարվում պատմական, մշակութային, կրոնական և զվարճանքի կենտրոնները [66]: ", "Զբոսաշրջության  զարգացումը  հիմնականում  կախված  է  աշխարհագրական գործոններից,  որոնք  կոնկրետ  տարածքի  համար  ունեն  համապարփակ  բնութագիր  և ընդգրկում  են  բնական  ու  հասարակական  բազմաթիվ  ոլորտներ:  Զբոսաշրջության զարգացման աշխարհագրական  գործոնները կարելի է բաժանել երկու խմբի [58]: ", "Արտաքին  գործոնները  զբոսաշրջության  վրա  ազդում  են  հասարակական կյանքում տեղի ունեցող փոփողությունների միջոցով: Արտաքին գործոնների խմբին են դասվում՝ բնական, պատմամշակութային, տնտեսական, սոցիալական, ժողովրդագրական,  քաղաքական  իրավական,  տեխնոլոգիական  և  բնապահպանական ոլորտները: ", "Բնական  և  պատմամշակութային  գործոնները  մեր  կարծիքով  գլխավոր ազդեցությունն  են  ունենում  զբոսաշրջության  զարգացման  գործում:  Բնական գործոնների  դերը  կայանում  է  նրանում,  որ  կարևորվում  են  ռելիեֆի,  կլիմայական, բուսական  և  կենդանական  աշխարհի  յուրօրինակությունները,  որոնք  էլ  նպաստում  են զբոսաշրջության  հետագա զարգացմանը: ", "Խզվածքի  հյուսիս-արևմտյան  (PSSF-1)  սեգմենտը  բնութագրվում  է  վերնետք  շարժման կինեմատիկայով՝ աջակողմյան կողաշարժ կոմպոնենտով [103]: ", "Տնտեսական  գործոնները  ուղղակիորեն  կապված  են  զբոսաշրջության  և տնտեսության զարգացման հետ: Երկրի տնտեսական զարգացման մակարդակն ազդում է  ոչ  միայն  զբոսաշրջության  այցելությունների  ծավալի  վրա,  այլ  նաև  այնպիսի տնտեսական  գործոնների,  որոնցից  են`  արժեզրկումը,  բանկային  տոկոսադրույքները, արտարժույթի  փոխանակման  կուրսերը  և  այլն:  Բացի  այդ  տնտեսության  զարգացումը սերտ կապված է զբոսաշրջության նյութատեխնիկական բազայի և ենթակառուցվածքների զարգացման հետ [58]: ", "Համաշխարհային զբոսաշրջային կազմակերպության փորձագետների հաշվարկներով  արտասահմանյան  ուղևորության  արժեքի  5%-ով  բարձրացումն արտագնա զբոսաշրջային ուղևորությունները կրճատում է 6-10%-ով [65]: ", "Սոցիալական  գործոնները  կապված  են  բնակչության  ազատ  ժամանակի մեծացման  հետ:  Արտադրության  տեմպերի  աճը  մարդկանց  մտավոր  և  արտադրական բարձր  լարվածությունը  ուժերի  վերականգման  և  հանգստի  անհրաժեշտություն  են առաջացնում:  Ժամանակակից  աշխարհում նկատվում է  արձակուրդային ժամանակահատվածի  մեծացման  և  հանգստի  նպատակներով  դրա  տրոհման  միտում: ", "Այսօր  առավելապես  տարածված  են  զբոսաշրջիկների  կարճատև  ուղևորությունները: ", "Զբոսաշրջության  մասնագետների  կողմից  այս  երևույթն  անվանում  են  միջակայքերով ճանապարհորդություն:  Փորձագետների  կարծիքով  կարճ  ժամանակահատվածներով ճանապարհորդող  անձինք  ուղևորության  մեկ  օրվա  հաշվով  ավելի  շատ  գումար  են ծախսում, քան երկարատև ճանփորդություններ կատարողները:  Կարճատև ուղևորությունները  «բաշխվում  են»  ամբողջ  տարվա  ընթացքում  և  նպաստում սեզոնայնության  կրճատմանը:  Սոցիալական  գործոնները  նպաստում  են  մարդկանց կրթական,  մշակութային  մակարդակի  բարձրացմանը:  Գոյություն  ունի  ուղիղ  կապ կրթական  բարձր  մակարդակ  ունեցող  մարդկանց  և  զբոսաշրջությամբ  զբաղվողների միջև,  որը  բացատրվում  է  այն  հանգամանքով,  որ  կրթված  քաղաքացին  ունակ  է ռացիոնալ բաշխել իր ազատ ժամանակը: ", "Ժողովրդագրական  գործոնները  կապված  են  բնակչության  թվի,  խտության, սեռատարիքային  կազմի  և  ընտանեական  կարգավիճակի  հետ:  Աշխարհի  տարբեր երկրներում  կամ  տարածաշրջաններում  բնակչության  թվաքանակի  աճը  ուղիղ համեմատական  է  զբոսաշրջիկների  թվաքանակի  աճին:  ՀԶԿ  փորձագետների կատարած  վիճակագրական  հետազոտությունների  համաձայն  զբոսաշրջության հոսքերի  ակտիվությունը    բարձր  է  բնակչության  մեծ  խտություն  ունեցող  երկրներից,  և հակառակը:  Այսինքն  միջազգային  զբոսաշրջությունը  հանդես  է  գալիս,  որպես    այլ ժողովուրդներին ճանաչելու միջոց [59]: ", "Զբոսաշրջության  հոսքերի  ինտենսիվությունը  կախված է բնակչության սեռատարիքային  և  ընտանեական  կազմից:  Այսպես,  զբոսաշրջության  ակտիվ տեսակներով  են  զբաղվում  առավելապես  18-30  տարեկան  քաղաքացիները,    սակայն զբոսաշրջության  ինտենսիվության  ամենաբարձր  մակարդակը  նկատվում  է  30-50 տարեկանների  մոտ:  Զբոսաշրջության  մեջ  մեծ  ակտիվություն  են  ցուցաբերում չամուսնացածները: ", "Խոշոր  քաղաքներում  ավելանում  է  միայնակ  մարդկանց  թիվը,  որոնք  ձգտում  են աշխատանքում  ձեռք  բերել  ավելի  բարձր  պրոֆեսիոնալ  մակարդակ:  Մի  շարք Եվրոպական  երկրներում  զբոսաշրջային  կազմակերպություններն  այս  շերտին  դասում են ամենաակտիվ զբոսաշրջությամբ հետաքրքրվողների շարքին [58]: ", "Ժողովրդագրական  գործոններից  է  համարվում  քաղաքակենտրոնացումը: ", "Ուրբանիզացիայի  բարձր  մակարդակ  ունեցող  երկրներում  զբոսաշրջային  հոսքերն առավել  ինտենսիվ  են,  քան  քաղաքակենտրոնացման  ցածր  մակարդակ  ունեցող երկրներում:  Ուրբանիզացիայի  ամենաբարձր  մակարդակը  դիտվում  է  հյուսիսային Ամերիկայում  (77%)  և  Եվրոպայում    (71%),  որոնք  էլ  համարվում  են  զբոսաշրջիկների հիմնական մատակարարները [92]: ", "Քաղաքական  իրավական  գործոնների  խմբին  են  դասվում  զբոսաշրջային տարածաշրջանի  քաղաքական  կայունության  մակարդակը,  սահմանների  բացման քաղաքականությունը,  զբոսաշրջության  վարչական  վերահսկողության  մակարդակը, հարկային և դրամավարկային քաղաքականության միասնականացումը: Բնական է, որ քաղաքական  կայուն  վիճակը  նպաստում  է  զբոսաշրջային  հոսքերի  ավելացմանն  ու ընդհանրապես զբոսաշրջության զարգացմանը,  իսկ  ոչ  կայուն  իրավիճակն առաջացնում է զբոսաշրջային առաջարկի ու պահանջարկի նվազեցում: ", "Տեխնոլոգիական  գործոնները  պայմանավորված  են  ԳՏԱ-ի  ձեռքբերումներով: ", "ԳՏԱ-ի  աճի  տեմպերը  պայմանավորում են զանգվածային զբոսաշրջային ծառայությունների զարգացումը: ", "Տեխնոլոգիական կարևոր գործոններից է համակարգչային  տեխնիկայի    կիրառումը:  Վերջինս  ոչ  միայն  հնարավորություն  է ստեղծում  փոխանցել  կամ  փոխանակել  զբոսաշրջային տեղեկատվություն,  այլև ձևավորում  է  յուրօրինակ  սպառման  համակարգ,  ինչը  զբոսաշրջիկին  թույլ  է  տալիս անմիջականորեն  կապվել  զբոսաշրջային  ծառայությունների  մատակարարների  հետ  և մրցակցել զբոսաշրջության արդյունքի իրացման ավանդական ցանցերի  հետ: ", "Բնապահպանական գործոնները    սերտորեն  կապված  են  զբոսաշրջության  հետ, քանի որ շրջակա միջավայրը զբոսաշրջային գործունեության հիմքն է: ", "Զբոսաշրջությունը լայնորեն  օգտվում  է  բնական  ռեսուրսներից,  որոնց  անխնա օգտագործումը կարող է բերել զբոսաշրջային արդյունքի ինչպես առաջարկի, այնպես էլ պահանջարկի նվազեցմանը,  այսինքն` զբոսաշրջության  անսահմանափակ զարգացումը  կարող  է նվազել [58]: ", "Առանձին  տարիների  կտրվածքով  ՀՀ,  նրա  մարզերի  և  համայնքների  բնակչության մեխանիկական  շարժերի  վերաբերյալ  տեղեկություններ  կարելի  է  ստանալ  բնակչության թվի  տարեկան  հավելաճի  և  բնական  հավելաճի  տվյալների  համադրման  միջոցով:  Բայց այդ դեպքում մենք կարող ենք պարզել միայն բնակչության մեխանիկական աճի, այսինքն բնակչության  միգրացիայի  մնացորդի  (սալդոյի)  տվյալները,  սակայն  հնարավոր  չէ առանձնացնել  մեկնածների  և  եկածների  ցուցանիշները:  Իսկ  երբ  ուսումնասիրության առարկա  են  դառնում  տարածքի  բոլոր  բնակավայրերը,  այսինքն՝  տարաբնակեցման համակարգի  բոլոր  բաղադրիչները,  ապա  համադրելով  և  գնահատելով  տարբեր տարածքներում գտնվող և տարբեր կարգ և մեծություն ունեցող քաղաքների բնակչության թվի  հավելաճի  և  բնական  աճի  ցուցանիշները,  հնարավոր  է  դառնում  պարզել Վիճակագրական  փաստական  նյութերի  անբավարար լինելու  պայմաններում աշխարհագրական  հետազոտությունների    համար  անհրաժեշտ    նյութերը  միգրացիայի պատճառների  և  ուղղությունների  տարածական  ասպեկտների  վերաբերյալ  կարելի  է ստանալ  խոշորամասշտաբ  դաշտային  սոցիալ-աշխարհագրական  հետազոտությունների միջոցով:  Սոցիալ-աշխարհագրական  դաշտային  հետազոտությունների  ընթացքում կարելի  է  տեղեկություններ  ստանալ  ոչ  միայն  միգրացիայի  պատճառների  և ուղղությունների, այլև միգրացիայի կազմի վերաբերյալ: ", "Զբոսաշրջության  ներքին  գործոնների  ազդեցությունն  անմիջականորեն  ուղղված  է զբոսաշրջային  կազմակերպությունների  ու  ֆիրմաների  նյութատեխնիկական  բազային: ", "Դրանք  պայմանավորում  են  նաև  զբոսաշրջության  առաջարկի  ու  պահանջարկի փոփոխությունները:  Զբոսաշրջության  արդյունքի  առաջարկի  ու  պահանջարկի  վրա իրենց հերթին ազդում են հետևյալ գործոնները.   սպառողների տեղեկատվությունը,   զբոսաշրջության ոլորտի կադրային ապահովվածությունը,   զբոսաշրջության ծառայությունների առաջ խաղացման և գովազդի նոր ուղիները,   զբոսաշրջության  գործունեության  և  մենաշնորհային  կազմակերպությունների կոորդինացում  և  այլն: ", "Սեզոնայնությունը    զբոսաշրջության  վրա  ազդող  կարևորագույն  գործոններից  է: "], "paragraph_source_docs": [0, 0, 0, 0, 2, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 1, 0, 0, 0], "source_docs_file": "Earth Science.json"}