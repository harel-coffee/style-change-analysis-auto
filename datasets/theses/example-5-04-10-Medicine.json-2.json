{"paragraphs": ["d – ն սպասվող ցանկալի տարբերությունն է: ", "Ներկա  hետազոտության  հիվանդների  թիվը  հաշվելիս  օգտվել  ենք  Yang-ի  և համահեղինակների  կողմից  կատարված  հետազոտության  տվյալներից,  որտեղ  SF36 հարցաշարի  միջոցով  հետազոտվող  և  հսկվող  խմբերի  միջև  ընդհանուր  առողջության միջինների  տարբերությունը  կազմել  է  9.44  միավոր  (p-արժեք  –  0.11)  (136):  Մեր աշխատանքում  ցանկալի  արդյունք  է  դիտարկվել  8.5  միավորը:  Բանաձևում  Yang-ի  և համահեղինակների  հետազոտության  տվյալների (136)  և  սպասվող  ցանկալի տարբերության  համադրումից  հետո, յուրաքանչյուր  խմբում  կյանքի  որակը գնահատելու նպատակով  հետազոտվող  հիվանդների նվազագույն քանակը հաշվարկվել է 67: ", "Վիճակագրական վերլուծություն Աշխատանքի  ընթացքում  հավաքագրված  տվյալները  մուտթքագրվել  են  SPSS  21.0 տվյալների  բազա(SPSS  Inc.  Released  2012.  SPSS  Statistics  for  Windows,  Version  21.0. Chicago:  SPSS  Inc.):  Տվյալների  բնութագրական  և  վիճակագրական  վերլուծությունը կատարվել է օգտվելով SPSS 21 և STATA 13 վիճակագրական ծրագրերից (StataCorp. 2013. Stata  Statistical  Software:  Release  13.  College  Station,  TX:  StataCorp  LP):  Տվյալների մուտքագրումից հետո կատարվել է դրանց ճշգրտության վերստուգում: Շարունակական փոփոխականները  նկարագրվել  են  միջինների  և  ստանդարտ  շեղումների  միջոցով, կատեգորիկ  փոփոխականները՝ հաճախություններով և  տոկոսայնությամբ: ", "Շարունակական փոփոխականների համեմատման համար կիրառվել է անկախ t-թեսթը և  Ֆիշերի  ճշգրտության  թեսթը  (Fisher’s  exact  test):  Կատեգորիկ  փոփոխականների համեմատման  համար  կիրառվել  է  x2  թեսթը:  Փոփոխականների  միջև  կորելիացիոն կապը  որոշվել  է  օգտվելով  Սպիրմենի  և  Պիրսոնի  կոէֆիցենտներից:  Ըստ  այդմ փոփոխակաների  միջև  կորելիացիան  կարող  է  տատանվել  -1.0-ից  +1.0:  Ինչքան  մեծ  է r(xy)-ի բացարձակ արժեքը, այնքան ուժեղ է երկու փոփոխականների միջև կապը: ", "Փոփոխականների  միջև  վիճակագրորեն  հավաստի  կապը  ստուգելու  համար օգտագործել  ենք  միագործոնային  և  բազմագործոնային  լոգիստիկ  վերլուծություն: "], "paragraph_source_docs": [2, 2, 2, 2, 2], "source_docs_file": "Medicine.json"}