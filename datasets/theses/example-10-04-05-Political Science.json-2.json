{"paragraph_source_docs": [1, 2, 2, 2, 1, 1, 2, 0, 1, 2], "paragraphs": ["Ատենախոսության  շրջանակներում  անցկացված  հետազոտության  ընթացքում  նաև փորձել  ենք  պարզել,  թե  արդյոք  ՀՀ  պետական  կառավարման  մարմիններում  առկա  են էթիկական քաղաքականությունների կոորդինացիոն և վերահսկողական գործառույթներով օժտված ստորաբաժանումներ կամ առանձին պաշտոններ, և եթե կան այդպիսիք,  ապա  տվյալ  մարմինների  աշխատակիցները  որքանով  են  իրազեկված վերջիններիս  գործունեության  մասին:  Արդյունքները  ներկայացված  են  գծագիր  4-ում: ", "Տեղեկատվական հասարակությունում նորագույն տեղեկատվական տեխնոլագիաների  զարգացումը  փոխում  է  քաղաքական  սոցիալականացման  մասին ավանդական  պատկերացումները,  քանի  որ  տեղեկատվական  հասարակությունում ստեղծվում են սկզբունքորեն նոր հնարավորություններ ժողովրդավարական քաղաքական մասնակցության,  հասարակական-քաղաքական  կյանքի  կազմակերպման  համար: ", "Փոխվում  են  քաղաքական  և  քաղաքացիական  մասնակցության  նախկին  ձևերը, քաղաքական սոցիալականացման ավանդական գործակալներին և գործակալություններին միանում են նախկինում գոյություն չունեցող նոր գործակալներ և գործակալություններ: ", "Այսօր  համացանցն  իրավամբ  ստանձնել  է  անհատի,  հասարակության  տարբեր խմբերի իրավագիտակցության ձևավորման, քաղաքական սոցիալականացման առաջնային  գործակալներից  մեկի  դերը:  Այս  գաղափարը  հիմնավորող  փաստերը բազմաթիվ  են:  Շնորհիվ  համացանցի`  տեղեկատվական  հասարակության  տեսաբաններն արդեն  խոսում  են  վիրտուալ  կուսակցությունների,  վիրտուալ  կամ  ցանցային քաղաքականության  ստեղծման  մասին:  Նշենք,  որ  կուսակցությունները  քաղաքական սոցիալականացման կարևոր գործակալություններից են: ", "Այս  նպատակով  հարցաթերթում  ներառվել  է  հետևյալ  հարցը.  «Եթե  ստանաք  Ձեր պաշտոնի էթիկական  պահանջներին  հակասող  կարգադրություն,  ապա Կհնազանդվեք,  քանի  որ լոյալությունը  հանրային  ծառայության  համակարգի ամենակարևոր  սկզբունքներից  մեկն  է,  2.  Կխոսեք  Ձեր  վերադասի  հետ  այդ  որոշման հնարավոր  ոչ  էթիկական  հետևանքների  մասին,  3.  Ոչ  մի  կերպ  չեք  կատարի կարգադրությունը»: Հարցվածների 78%-ը ընտրել է 2-րդ տարբերակը՝ խոսել վերադասի հետ տվյալ որոշման հնարավոր ոչ էթիկական հետևանքների մասին, ինչը վկայում է, որ ՀՀ  կառավարման  համակարգի  աշխատկիցների  մոտ  գերակշռում  է  չափավոր մոտեցումը  էթիկական  հիմնախնդիրների  և  բարոյական  կոնֆլիկտների լուծման ժամանակ,  երբ  նախընտրությունը  չի  տրվում  ո´չ  լոյալության  սկզբունքի  աներկբա պահպանմանը  և  ո´չ  էլ՝  հանրային  ծառայողների  կողմից  չափից  դուրս  ինքնուրույն գործողությունների ծավալմանը: ", "Յուրաքանչյուր  կառավարման  համակարգում էթիկական չափանիշների ներդրման  անքակտելի  մասն  է  համարվում  նաև  էթիկական  խախտումների  մասին համապատասխան մարմիններին հայտնելու ինստիտուտի ներդրումը և համապատասխան  մշակույթի  ձևավորումը  կառավարման  մարմիններում  (whistle- blowing):  ՀՀ  կառավարման  համակարգում  նման  խնդիրների  նկատմամբ  հանրային ծառայողների  ունեցած  մոտեցումների  վերհանման  և  վերլուծության  նպատակով հարցաշարում նաև ներառված է եղել հետևյալ հարցը. «Եթե Դուք ականատես եք լինում ոչ  էթիկական  վարքի  ցուցաբերման  Ձեր  գործընկերոջ,  ենթակայի  կամ  վերադասի կողմից,  Դուք  1.  Կխոսեք այդ անձի  հետ, 2.  Կտեղեկացնեք  ոչ էթիկական վարքի  մասին վերադաս  մարմիններին  կամ  էթիկական  հանձնաժողովին,  3.  Ոչ  մի  գործողություն  չեք ձեռնարկի»:  Հարցվածների  85%-ը  նշել  է,  որ  նման  դեպքերում  կխոսի  էթիկական նորմերի  խախտում  կատարած  աշխատակցի  հետ:  Այս  հանգամանքը  վկայում  է  այն մասին,  որ  ՀՀ  կառավարման  համակարգում  դեռևս  բացակայում  է  էթիկական խախտումների  մասին  համապատասխան  մարմիններին  հայտնելու  մշակույթը, փոխարենը,  աշխատակիցները  փորձում են նման  դեպքերում  ինքնուրույն գործողություների  միջոցով  հարթել  իրավիճակը  և  հնարավոր բացասական ազդեցությունները: Սա մյուս կողմից էլ վկայությունն է այն բանի, որ դեռևս զգացվում է վստահության  և  գիտակցման  պակաս  էթիկական  մարմինների  գործառութային կարևորության նկատմամբ: ", "Ժողովրդավարական  հասարակությունում  պարտադիր է քաղաքացիական վերահսկողությունը  պետության  գործունեության  նկատմամբ,  ինչը  խթանում  է  այն ենթակառուցվածքի զարգացումը, որն զորու է զսպելու չինովնիկների կամայականություններն ու չարաշահումները: ", "XXI  դարի  սկզբին    ազատական  բարեփոխումների  փուլը  դժվարությամբ  անցնելով, հայկական  պետությունը  հայտնվել  է  «կայուն  անորոշության»  և  ավելի  զարգացած երկրներից  (ԱՄՆ,  արևմտյան  երկրներ,  Հարավարևելյան  Ասիայի  երկրներ  և  այլն) աներկբա  զիջող  իրավիճակում:  ԶԼՄ-ներում  «արդիականացում»  բառը  ավելի  հաճախ  էր օգտագործվում  «բարեփոխումներ»  բառի  փոխարեն:  Արդիականացում  սկսեցին  անվանել ավանդական  հասարակությունիցն  ժամանակակիցին  անցման  բարդ  գործընթացը (modernity):  Ժամանակակից  քաղաքական  ձևափոխությունները  և  քաղաքական համակարգում  փոփոխությունները,  որպես  ընդհանուր  համակարգային  անցման անբաժանելի գործընթաց կոչվեցին քաղաքական արդիականացում: ", "Հանրային  ծառայության  համակարգում  շահերի  բախման  կարգավորման  և նվերների  ընդունման  կանոնները  հաստատվել  են  Հանրային  ծառայության  մասին օրենքով:  Այս  կանոնների  կատարման  պատասխանատվությունը  բարձրաստիճան պաշտոնատար  անձանց  պարագայում  ընկած  է  Բարձրաստիճան  պաշտոնատար անձանց  էթիկայի  հանձնաժողովի  վրա:  Մյուս  հանրային  ծառայողների  պարագայում այս  պատասխանատվությունն  ընկած  է  առանձին  պետական  և  տարածքային կառավարման  մարմինների  վրա:  Սակայն  Հանրային  ծառայության  մասին  օրենքով սահմանվում  են  շահերի  բախման  կարգավորման  կանոններ  միայն  բարձրաստիճան պետական պաշտոնյաների համար, իսկ մյուս հանրային ծառայողների համար շահերի բախման  կարգավորումներ  նախատեսված  չեն:  Բացի  այդ,  գույքի  և  եկամուտների հայտարարագրման իմաստով օրենքով սահմանված կարգով  պետական պաշտոնյաների  հետ  փոխկապակցված  անձինք  են  համարվում  միայն  միասին  ապրող ամուսինը,  ծնողները  և  երեխաները,  իսկ  մյուս  հարազատները՝  քույրերը,  եղբայրները, առանձին ապրող  ծնողներն  ու երեխաները  չեն  համարվում  փոխկապակցված անձինք, ինչն  էականորեն  սահմանափակում  է  այս  դրույթի  գործողության  իրական  ոլորտը: ", "հաղթահարմանը, քանի որ այն հեշտացնում է քաղաքացու և իշխանության միջև ուղղակի շփումների  հնարավորությունը:  Համացանցի  շնորհիվ  քաղաքացին  դառնում  է  ոչ  միայն տեղեկատվության  սպառող,  այլև՝  արտադրող  և  տարածող,  ինչի  արդյունքում մենախոսական  ռեժիմից  անցում է  կատարվում բազմակողմ  քաղաքական  և քաղաքացիական  խոսույթի։  Արդյունքում՝  շրջանառվող  տեղեկատվական  հոսքերի ծավալները գործնականում  ավելի լայն հնարավորություններ են ստեղծում իրավագիտակցության  ձևավորման  և  դրա  դրսևորման  համար։  Ի  տարբերություն քաղաքական  սոցիալականացման  ավանդական  գործակալությունների  հիերարխիկ բնույթի,  որտեղ  տվյալ  գործընթացը  երկարատև  է  և  խիստ  հաջորդական,  համացանցի միջոցով տեղի ունեցող քաղաքական սոցիալականացումը հաղթահարում է հիերարխիայի, ժամանակի  և  հաջորդականության  գործոնները՝  դյուրին  դարձնելով  և  արագացնելով  նաև իրավագիտակցության ձևավորման գործընթացը։ "], "source_docs_file": "Political Science.json"}