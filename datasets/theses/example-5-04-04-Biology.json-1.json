{"paragraphs": ["Ուռուցքի առաջխաղացման հետ  T-կարգավորիչ  սուպրեսորային բջջային պոպուլյացիայի քանակական աճ է դիտարկվում  թոքերում, իսկ փայծաղում այդ ցուցանիշը  մնում  է  անփոփոխ`  չտարբերվելով  ոչ  ուռուցքակիր  մկներից: ", "Միաժամանակ, իմուն համակարգի էֆֆեկտորային հակաուռուցքային CD8 և CD4 բջիջների  քանակի  հավաստի  նվազում  է  արձանագրվում  ուռուցքակիր  մկների փայծաղի  մոնոնուկլեար  բջջային  պոպուլյացիայում:  Գոյություն  ունի  դրական հավաստի  կորելյացիա առաջնային  ուռուցքի չափերի  և  թոքերում մետաստազների  քանակության  միջև,  փայծաղում  սուպրեսորային  MDSC-իների քանակության  միջև,  ինչպես  նաև  հավաստի  հակառակ  կորելյացիա  ուռուցքի չափերի և ակտիվացած էֆֆեկտորային բջիջների միջև: ", "ՆԿԱՐԱԳՐՈՒԹՅՈՒՆԸ Կրծքագեղձի  քաղցկեղի  բուժման  ավանդական  եղանակները    (ուռուցքի վիրահատական  հեռացում,  քիմիոթերապիա,  ճառագայթային  թերապիա) հիվանդության  ախտորոշման  ուշ  փուլերում՝  մեծածավալ  մետաստազային ախտահարման պայմաններում ցանկալի հակաուռուցքային արդյունավետություն  չեն  դրսևորում:  Այդ  պատճառով  շատ    կարևոր  է  գտնել բուժման  նոր  մեթոդներ,  որոնք  թույլ  կտան  հայտնաբերել  և ոչնչացնել միկրոմետաստատիկ  ուռուցքային բջիջները: ", "Հետևաբար,  մենք  կարծում  ենք,  որ  ՄԿ-ը  երկշղթա  ԴՆԹ-ի  հետ  կապվում  է կիսաինտերկալյացիոն  եղանակով:  Այս  փաստը  հաստատվում  է  նաև  նրանով,  որ երկշղթա  ԴՆԹ-ի  հետ  ԷԲ-ի  կապման  դեպքում  կլանման  և  ֆլուորեսցենցիայի սպեկտրների  վարքը  միանգամայն  տարբերվում  է  երկշղթա  ԴՆԹ-ՄԿ  կոմպլեքսների համապատասխան սպեկտրների վարքից (տես. [153]): ", "Ավելի  վաղ  ցուց  էր  տրվել,  որ  ԷԲ-ը  ԴՆԹ-ի  հետ  կարող  է  փոխազդել  մի  քանի եղանակներով,  ինչը  արտացոլվում  է  ԴՆԹ-ի  հետ  այդ լիգանդի  կոմպլեքսների սպեկտրների բնութագրերի վրա: Այդ սպեկտրների հիման վրա ստացվել են ԴՆԹ-ի հետ ԷԲ-ի  կապման  կորերը  Սկետչարդի  կոորդինատներով  (r/Cf  և  r,  որտեղ  r-ը  ԴՆԹ-ի  հետ ԷԲ-ի կապված մոլեկուլների թիվն է, Cf-ը լիգանդի ազատ մոլեկուլների կոնցենտրացիան է լուծույթում (r/Cf  և r կոորդինատների ստացումը ներկայացված է Գլուխ 2-ում)), որոնք բերված են նկար 17-ում (տես [153]): "], "paragraph_source_docs": [0, 0, 0, 1, 1], "source_docs_file": "Biology.json"}