{"paragraphs": ["Իլլոկուտիվ իմաստը (Meibauer 2008: 442) Մայբաուերը  Վերժբիցկայի  տեսությունը  դիտարկում  է  վերոնշյալ առաջին  տեսակետի  առանցքում:  Չհամաձայնելով  այն  մտքին,  թե նույնաբանությունները լեզվին բնորոշ երևույթներ են ու գրեթե անթարգմանելի  են,  քանի  որ  միևնույն  նույնաբանական  կառույցը  տարբեր լեզուներում  ունի  նրբերանգային  առանձնահատկություններ,  ու  դա  գրեթե անհնար  է  տեղափոխել  մի  լեզվից  մյուսը,  Մայբաուերը  դիտարկում  է Վերժբիցկայի  համեմատությունը  անգլերենի,  ֆրանսերենի  և  գերմաներենի միջև  (Boys will be boys; Les garçons seront les (des) garcons; Knaben warden Knaben  sein):  Ըստ  Մայբաուերի`  գերմաներենի  համապատասխան տարբերակը  բավականին  ընդունելի  թարգմանություն  է,  միայն  Knaben-ի փոխարեն  ավելի  նախապատվելի  է  օգտագործել  Jungen  գոյականը  (նույն տեղում): ", "Իրականում, սակայն,  խնդիրն  այն չէ, թե  արդյոք նույնաբանությունները  բնորոշ  են  տվյալ  լեզվին,  թե  ոչ:  Դրանք  կարող  են լինել տվյալ լեզվին բնորոշ կառույցներ, սակայն դա չի նշանակում, որ դրանց նշանակությունը հնարավոր չէ ստանալ, դուրս բերել Գրայսի սկզբունքների հիման  վրա,  որովհետև,  համաձայն  Գրայսի  տեսության,  ներակայույթները առաջ  են  գալիս  ի  հավելումն  այն  բանի,  թե  ինչ  է  ասվում:  Կարևոր  է  հաշվի առնել,  ինչպես  նույն  տեղում  նշում  է  Մայբաուերը,  որ  նույնաբանական կառույցի  ամբողջական  նշանակությունը չի  սպառվում  միայն  դրան վերագրված իմաստային կաղապարով: ", "Հարկ  է  նշել,  որ  առանձնացված  բոլոր  շարահյուսական կաղապարների  համար  Ա.  Վերժբիցկան  դուրս  է  բերում  իմաստային- հասկացական բանաձևեր` կիրառելով, ինչպես ինքն է  ասում, համընդհանուր բնական իմաստաբանական մետալեզու (Wierzbicka 2003): ", "Մայբաուերը մի կարևոր դիտարկում է անում: Նա նշում է` այլընտրանքային տարբերակների բացառումը  դեռ բավարար  գաղափար չի  տալիս հասկանալու,  թե  ինչպես  է  որևէ  նույնաբանական  ներակայում  դուրս բերվում:  Օրինակ`  War  is  war  նույնաբանության  դեպքում ինչպես  է ստացվում,  այն  ներակայումը,  թե  սարսափելի  բաներ  կարող  են  պատահել, սակայն  հնարավոր  չէ  որևէ  բան  անել  դրանց  դեմ:  Նա    նշում  է,  որ տեսականորեն  նույնաբանական  կառույցները  կարող  են  անսահմանափակ թվով այլընտրանքներ ունենալ, սակայն տեղին, համապատասխան (relevant) այլընտրանքը  պետք  է  որոշակի  չափով  սպասելի  լինի:  Sex is sex  (a  is  a) օրինակում,  ըստ  էության,  կարելի  է  բերել  այնպիսի  այլընտրանքներ, ինչպես,  ասենք,  sex is sport  կամ  sex is determination  և  այլ  տարբերակներ, սակայն դրանք, ըստ երևույթին, չափազանց անսպասելի են լսողի համար, և նա ի սկզբանե դրանք բացառում է: ", "Յամամոտոն  համարում  է  ոչ  լիարժեք  (Yamamoto  2013:  15-17):  Ըստ  նրա`  Ջ. Վորդի  և  Ջ.  Հիրշբերգի  առաջ  քաշած  հայեցակարգը  հստակ  կերպով  չի պատկերում,  թե  ինչպես  է  հնարավոր  մի  համատեքստից,  որտեղ  խոսողն օգտագործել  է  a  is  a  նույնաբանություն,  դուրս  բերել  a  is  b  կամ  (some)  a  is  b այլընտրանքային  տարբերակներ:  Ն.  Յամամոտոն  գտնում  է,  որ  Ջ.  Վորդի  և Ջ.  Հիրշբերգի  մոտեցման  համաձայն`  b-ն  կամ  նույնականացնում  է  a-ի որոշակի հատկանիշ կամ էլ a-ի որոշակի համարժեք a is b-ի համար կամ էլ a-ի  որոշակի  ենթակարգի  համար  համարժեքներ  (some)  a  is  b-ի  համար: "], "paragraph_source_docs": [1, 1, 1, 1, 1], "source_docs_file": "Linguistics.json"}