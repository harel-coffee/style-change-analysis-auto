{"paragraph_source_docs": [2, 1, 1, 2, 1, 1, 1, 1, 1, 1, 1, 2, 1, 1, 1, 1, 1, 1, 0, 2, 1, 1, 1, 1, 1, 2, 1, 1, 1, 1, 0, 1, 2, 1, 1, 1, 1, 1, 1, 1, 1, 1, 1, 1, 1, 2, 1, 1, 1, 1], "paragraphs": ["Իրավագիտակցության  և  բարոյական  գիտակցության  սերտ  կապը  դեռևս  չի նշանակում, որ այդ գործընթացը տեղի է ունենում սահուն և առանց կոնֆլիկտների: Դրանց http://books.nt.am/readbook.php?page=372&ID=101, /10.03.2013/: ", "Հայաստանյան  կառավարման  համակարգի  բարեփոխման  համար  մեծ  ազդակ  է հանդիսացել  Արևելյան գործընկերության հետ համագործակցությունը, իսկ կառավարման համակարգի իրավական  ամրագրում ստացած էթիկայի և ամբողջականության կանոնները կարելի է ներկայացնել հետևյալ կերպ. ՀՀ Հանրային ծառայության մասին օրենքի համաձայն՝ (2011թ.): ", ".  Իրավական կամ էթիկական նորմերի խախտման դեպքերում հանրային ծառայողի կողմից զեկուցում համապատասխան մարմնին (whistle-blowing) Հանրային  ծառայողն  իր  պաշտոնական  պարտականությունների  իրականացման ժամանակ  պարտավորվում  է  համապատասխան  մարմիններին  տեղյակ  պահել  իրեն հայտնի  դարձած  ծառայողական  դիրքի  չարաշահումների,  անօրինական  բնույթի գործողությունների, էթիկայի նորմերի խախտումների և կոռուպցիոն գործողությունների մասին այլ պաշտոնատար անձանց կողմից: Իսկ համապատասխան մարմինները  պետք  է  երաշխավորեն  այն  հանրային  ծառայողների  անվտանգությունը, ովքեր  զեկուցել  են  նման  խախտումների  և  չարաշահումների  մասին  (Հանրային ծառայության  մասին  օրենք,  հոդված  22):  Բացի  այդ,  2012թ.-ին  ՀՀ  կառավարությունն ընդունել  է  պետական  պաշտոնյաների  կողմից  կոռուպցիոն  գործողությունների կատարման  մասին  համապատասխան  մարմիններին  տեղյակ  պահելու  գործընթացը կարգավորող  որոշում,  որը  հիմնականում  վերաբերում  է  նմանատիպ  զեկույցների լրացման ձևին և օրենքի  խախտումների մասին  տեղյակ  պահողների պաշտպանությանը: ", "Հայ  հասարակության  ճգնաժամային  իրավիճակի  պայմաններում  իրավական  և բարոյական գիտակցության միջև հակասությունները ծայրահեղ կերպով սրվել են: Կտրուկ նվազել է անհատին ներկայացվող բարոյական պահանջների նիշը: Էականորեն փոխվել են անհատի հեղինակության սոցիալական և հոգևոր արժեքների չափանիշները, որոնք իրենց ազդեցությունն են թողնում նաև քաղաքական զարգացումների և գործընթացների վրա: Այս երևույթն  առավելապես  դրսևորվում  է  ընտրական  գործընթացների  ժամանակ,  երբ ուղղակիորեն  բացահայտվում  է  հասարակության  և  քաղաքական  ընտրախավի իրավաքաղաքական գիտակցության ցածր մակարդակը: ", "Հանրային ծառայողների    էթիկայի կանոններն են. հանդեպ վստահության և հարգանքի բարձրացմանը, ապահովել  գործողության  համապատասխանությունը  իր  զբաղեցրած  դիրքին  և պաշտոնին, հասցնելու համար, այլ  ռեսուրսները,  ինչպես  նաև  ծառայողական  տեղեկատվությունը  բացառապես ծառայողական նպատակներով (Հանրային ծառայության մասին օրենք, հոդված 28): ", ". Նվերների ընդունման արգելք դրանք  ապագայում  ստանալու՝  կապված  իր  պաշտոնեական  պարտականությունների կատարման հետ, գերազանցում  է  100.000  (հարյուր  հազար)  դրամը,  ապա  նվերը  պետք  է  հանձնվի  կամ համապատասխան  պետական  մարմնին  կամ  ծառայի  բարեգործական  նպատակների (Հանրային ծառայության մասին օրենք, հոդված 29): ", ". Շահերի բախման կանխում և կարգավորում ՀՀ Հանրային ծառայության մասին օրենքը նաև բովանդակում է իրավահարաբերությունների կարգավորում՝ կապված բարձրաստիճան պաշտոնյաների գործունեության  ժամանակ  շահերի  բախման  իրավիճակների  առաջացման  հետ (Հանրային ծառայության մասին օրենք, հոդված 30,31): ", ". Բարձրաստիճան պաշտոնատար անձանց գույքի և եկամուտների հայտարարագրում պաշտոնյաները  Բարձրաստիճան  պաշտոնատար  անձանց  էթիկայի  հանձնաժողով  են ներկայացնում իրենց գույքի և եկամուտների հայտարարագրերը, նաև  փոխկապակցված  անձանց  (ամուսին,  համատեղ  ապրող  չափահաս  երեխա  կամ ծնող) գույքի և եկամուտների հայտարարագրերը, ծառայողական դիրքը ստանձնելիս և թողնելիս: ", "Էթիկայի և ամբողջականության մասով իրականացված հիմնական բարեփոխումներն վրա հիմնված կադրային նշանակումներ և կարիերային են. առաջխաղացում, հիման վրա, նորմերի  խախտման  դեպքերի  մասին  զեկուցելու  պարտականության  իրավական ամրագրում, վերապատրաստման ծրագրերի  անցկացում:  Վերապատրաստման ծրագրերն անցկացվում  են  երկու  փուլով.  առաջինը  փորձում  է  հանրային  ծառայողների  մոտ ձևավորել  անհրաժեշտ գիտելիքներ գործող օրենսդրությունից, էթիկական հմտություններից,  իսկ երկրորդ  փուլի  ժամանակ  հանրային ծառայողները վերապատրաստվում են՝ վերլուծելով և գնահատելով պրակտիկ իրավիճակները: ", "ՀՀ  քաղաքացիական  ծառայողների  էթիկական  վերապատրաստման  պահանջն ամրագրված է Քաղաքացիական ծառայության մասին ՀՀ օրենքով:112 Վերապատրաստման ծրագրերը  գլխավորապես  ուղղված  են  հետևյալ  երեք հիմնախնդիրների կարգավորմանը՝ օգնել քաղաքացիական ծառայողներին հասկանալու  իրենց  աշխատանքի  էթիկական  կարևորությունն  ու  էթիկական նրբությունները,  ճիշտ  ընկալել  իրենց  դերն  ու  կարգավիճակը  հանրային  շահի ռեալիզացման  տեսանկյունից  և  ցուցաբերել  էթիկապես  ընդունելի  մոտեցումներ պետական  մարմիններում  որոշումների  կայացման  գործընթացում  ներգրավվելիս: ", "Էթիկական  վերապատրաստման  ծրագրերը  նպատակ  են  հետապնդում  օգնելու քաղաքացիական ծառայողներին իրենց առօրյա պաշտոնեական պարտականությունների  կատարման  ժամանակ  ուղղորդվել  բարձր  էթիկական չափանիշներով:  Էթիկական  վերապատրաստման  արդյունքում  ակնկալվում  է,  որ քաղաքացիական  ծառայողները  պետք  է  պատրաստ  լինեն  էթիկական  խնդիրների առաջացմանը  իրենց  աշխատանքում,  ինչպես  նաև  գիտակցեն,  թե  ինչպիսի  մեծ կարևորություն  ունի  քաղաքացիական  ծառայողների  էթիկական  վարքը  ՀՀ  ամբողջ հանրային  կառավարման  համակարգի  համար:  Էթիկական  բարձր  մշակույթի ձևավորման  գործընթացում  նաև  շատ  մեծ  տեղ  է  հատկացվում  մասնագիտական սոցիալականացման  գործընթացին,  որի  միջոցով  քաղաքացիական  ծառայողների  մոտ ձևավորվում  են  կոնկրետ  հանգամանքներում  էթիկական  սկզբունքների  կիրառման համար  անհրաժեշտ  հմտություններ  և  դատողություն:  Վերապատրաստման  ծրագրերն օգնում  են  բարձրացնելու  քաղաքացիական  ծառայողների  տեղեկացվածությունը էթիկական  հիմնախնդիրների  մասին  և  ձևավորում  են  էթիկական  վերլուծության անհրաժեշտ հմտություններ: ", "իրավունքում: ", "Այժմ  փորձենք  վերլուծել,  թե  քաղաքացիական  ծառայության  համակարգի կազմակերպման  և  ղեկավարման  առանձնահատկություններն  ինչպիսի  էթիկական չափումներ  են  պարունակում:  Քաղաքացիական  ծառայության  համակարգում  թափուր պաշտոնի  առաջացման  դեպքում  տվյալ  մարմինը  հանդես  է  գալիս  հրապարակային հայտարարությամբ թափուր պաշտոնի առաջացման մասին, որն էլ հենց հանդիսանում է  արժանիքային սկզբունքի կիրառման  առանցքային գործիքը: ", "Նման հայտարարությունները  նպատակ  են  հետապնդում  քաղաքացիական  ծառայության պաշտոնների  համար  գտնել  առավել  համապատասխան  կադրեր  բաց  և  թափանցիկ գործընթացի  միջոցով՝  բացառելով  հովանավորչությունը  և  անարդար  վերաբերմունքի դրսևորումը:  Քաղաքացիական  ծառայության  ոլորտում  ավանդաբար  ընդունված    է համարել,  որ  կարիերային  համակարգերը  քաղաքացիական  ծառայության  պաշտոնի զբաղեցման  համար  այդքան  էլ  չեն  խրախուսում  ազատ  մրցակցությունը,  մինչդեռ մենեջերական  բնութագրումով  քաղաքացիական  ծառայության  համակարգերում  բաց մրցակցությունը  թափուր  պաշտոնների  զբաղեցման  նախընտրելի  և  արդյունավետ մեխանիզմ  է  համարվում:  Օրենքում  թափուր  պաշտոնների  մասին  հրապարակային հայտարարությունը և մրցակցությունը ամրագրված է հոդված 14-ում: Սակայն կարելի է փաստել,  որ  բաց  մրցակցությունը,  այնուամենայնիվ,  սահմանափակ  բնույթ  է  կրում, քանի  որ  օրենքով  նախատեսված  են  նաև  այսպես  կոչված  «մրցակցությունից  դուրս» դեպքեր  (Հոդված  14,  կետ  1):  Իհարկե´,  «մրցակցությունից  դուրս»  գործընթացն  ունի  մի շարք  առավելություններ,  օրինակ,  այն  թույլ  է  տալիս  համապատասխան  մարմնին թափուր  պաշտոնում  նշանակել  արդեն  հայտնի  մասնագետի  բավականին  պարզ գործընթացի  միջոցով,  ինչպես  նաև  բավարարում  է  քաղաքացիական  ծառայողների կարիերային  առաջընթացի  և  զարգացման  պահանջները:  Սակայն  այն  հարցը,  թե իսկապե՞ս  թեկնածուներն  ընտրվում  են  իրենց  գիտելիքների  և  հմտությունների  հիման վրա  արդար  եղանակով՝  արժանիքային  սկզբունքի  համաձայն,  թե  ոչ,  շարունակում  է բաց մնալ: Այս գործընթացը կատարելագործելու եղանակներից մեկը կարող է լինել նաև միայն  ներքին  թեկնածուների  համար  մրցույթի  անցկացումը,  որը  հնարավորություն կտա  արդյունավետ  կերպով  համատեղելու  կարիերային  համակարգի  տարրերը մենեջերական  համակարգի  հատկանիշների  հետ:  Մրցույթի  անցկացման  դեպքում թեկնածուներն  ընտրվում  են  երկու  փուլով՝  առաջինը  գրավոր  թեսթի  միջոցով,  որը պարզում է թեկնածուների գիտելիքները Հայաստանի Հանրապետության Սահմանադրությունից, քաղաքացիական ծառայության համակարգի օրենսդրությունից, ինչպես նաև տվյալ պետական մարմնի գործունեության ոլորտի հատուկ օրենսդրական կարգավորումներից:    Երկրորդ  փուլում  արդեն  անց  է  կացվում  հարցազրույց  այն թեկնածուների  հետ,  ովքեր  գրավոր  քննության  ժամանակ  անցել  են  ճիշտ պատասխանների նվազագույն 90%-ոց շեմը: ՀՀ Քաղաքացիական ծառայության մասին օրենքի  հոդված  17-ի  համաձայն՝  աշխատանքային  փորձը  մեծ  դեր  է  խաղում քաղծառայողի  ավելի  բարձր  դասային  աստիճան  ստանալու  գործընթացում:  Այս սկզբունքը  համապատասխանում  է  բազմաթիվ՝  մասնավորապես  մայրցամաքային քաղծառայության  համակարգերին:  Ավագության  այս  սկզբունքն  ունի  մի  շարք առավելություններ.  այն  բավականին  հեշտ  է  կիրառել  պրակտիկայում  և  միևնույն ժամանակ  ընդունելի  է  քաղծառայողների  մեծամասնության  կողմից:  Սակայն անհրաժեշտ  է  նաև  ընդգծել,  որ  ավագության  սկզբունքը  վերջին  տարիներին  դրական փոփոխությունների  է  ենթարկվել  այն  իմաստով,  որ  վերջինս  կապվել  է  նաև քաղծառայողների  վարձատրության  և  կադրային  համալրման  ներքին  համակարգերի հետ՝  զուգորդելով  կատարողականի  թե´  քանակական  (աշխատանքային  տարիները)  և թե´ որակական կողմերը (ծառայության որակը): ", "ՀՀ քաղաքացիական ծառայության համակարգում քաղծառայողների կատարողականի գնահատումն իրականացվում է՝ մեծապես հիմնվելով կատարողականի արդյունքների, այլ ոչ թե` քաղծառայողների անհատական որակների վրա:  Կատարողականի  գնահատումը  մեծ  դեր  է  խաղում  կադրային  որոշումների կայացման  ժամանակ`  վարձատրություն,  կարիերային  առաջընթաց,  աշխատանքից հեռացում:  Սակայն  կատարողականի  գնահատումը  հանդես  է  գալիս  նաև՝  որպես մարդկային ռեսուրսների կառավարման գործիք ավելի լայն դիտակետից՝ անձնակազմի զարգացում, վերապատրաստում, հետադարձ կապի  ապահովում և  այլն: ", "Կատարողականի  գնահատման  համակարգը  բխում  է  թե´  գործատուի,  և  թե´ քաղծառայողի  շահերից  և  հետաքրքրություններից:  Իսկ  ավելի լայն  իմաստով կատարողականի  գնահատումը նպատակ  ունի բարելավելու քաղծառայողների կողմից մատուցվող  ծառայությունների  որակը՝  արդյունավետորեն  կապակցելով  տվյալ պետական մարմնի գործունեության  առաջնահերթությունները և  առանձին քաղծառայողների  անհատական  ջանքերը:  Կատարողականի  գնահատման  մեթոդները, գնահատման  հաճախականությունը  և  որակը  տարբերվում  են  առանձին  երկրներում, իսկ  հաճախ  էլ  կատարողականի  գնահատման  արդյունքները  չեն  բնութագրվում  նույն արդյունավետությամբ: ՀՀ Քաղծառայության մասին օրենքի հոդված 19-ում ամրագրված քաղծառայողների  ատեստավորման սկզբունքն իրենց ներկայացնում է կատարողականի  գնահատման ևս  մեկ տարբերակ: Նույն  հոդվածի 2-րդ  կետով նշվում է,  որ  քաղծառայողների  ատեստավորումն  անց  է  կացվում  երեք  տարին  մեկ  անգամ, այնինչ բազմաթիվ երկրներում ատեստավորման ընդունված ժամեկտը մեկ տարի է: ՀՀ քաղծառայության  համակարգում  կատարողականի  գնահատման  երկրորդ  տարբերիչ գիծն  այն  է,  որ  ատեստավորումն  իրականացվում  է  ոչ  թե  տվյալ  քաղծառայողի վերադասի,  այլ  հատուկ  ատեստավորման  հանձնաժողովի  կողմից,  սակայն ատեստավորման  հանձնաժողովին  քաղծառայողների  կատարողականի  մասին տեղեկատվությունը  տրամադրվում  են  քաղծառայողների  անմիջական  վերադասների կողմից: Եվ երրորդ առանձնահատկությունը կայանում է նրանում, որ ատեստավորման հանձնաժողովը  արդյունքում  տալիս  է  ոչ  թե  քաղծառայողների  կատարողականի աստիճանակարգված  գնահատականներ,  այլ  պարզապես  հերքում  կամ  հաստատում  է քաղծառայողի  համապատասխանությունը  զբաղեցրած  պաշտոնի  պահանջներին  նաև կարող  է  առաջարկել  անցնել  վերապատրաստում:  Անահամապատասխանության դեպքում  քաղծառայողը  պետք  է  ազատվի  զբաղեցրած  պաշտոնից:  Արդյունավետ ղեկավարման  տեսանկյունից  խնդրահարույց  են  թվում  ատեստավորման  ժամկետը՝ երեք տարի, և աստիճանակարգված գնահատականների բացակայությունը: Հիմնական խնդիրը  այստեղ  կայանում  է  նրանում,  թե  արդյո՞ք  երեք  տարի  ժամկետը հնարավորություն է  տալիս  պատշաճ կերպով վերացնելու քաղծառայողի աշխատանքում  բացահայտված  թերությունները  կամ ցուցաբերելու  պատշաճ պարգևատրում  և  ճանաչում  լավ  աշխատանքի  համար:  Իսկ  աստիճանակարգված գնահատականների բացակայությունը կարծես հնարավորություն չի  տալիս առանձնացնելու  այն  քաղաքացիական  ծառայողներին,  ովքեր  իրենց  ծառայության որակով  ու  կատարած  աշխատանքով  կարող  են  օրինակ  ծառայել  մյուսների  համար. ստացվում  է՝  բոլորի  աշխատանքը  գնահատվում  է  նույն  կերպ՝  բացառությամբ ծայրահեղ դեպքերի: ", "Կայուն  և  զարգացած  հանրային  ծառայության  համակարգ  ունենալու կարևորագույն  երաշխիքներից  մեկը  կադրային  համալրման  և  կարիերային առաջընթացի    արդար  ընթացակարգերն  են:  Սակայն,  կարելի  է  փաստել,  որ  այս ուղղությամբ  հիմնական  բարեփոխումներն  իրականացվել  են  քաղաքացիական ծառայության  համակարգում:  Քաղաքացիական  ծառայության  խորհրդի  կողմից տրամադրած  տեղեկատվության համաձայն՝ մրցակցային հիմքով քաղաքացիական ծառայության են անցել 553 մարդ (ընդհանուր թվի 8,9%-ը), 2012թ.-ին՝ ՀՀ-ում  կոռուպցիայի  դեմ  տարվող  պայքարում  մեծ  կարևորություն  են ներկայացնում պետական գնումների համակարգում իրականացված բարեփոխումները: ", "Մինչև 2011թ.-ը  Հայաստանում գործում  էր  պետական գնումների կիսակենտրոնացված համակարգ: Կենտրոնական դերը պատկանում էր Պետական գնումների կոմիտեին, որը հանդես էր գալիս՝ որպես պետական գնումներ իրականացնող կենտրոնական մարմին: ", "Քաղաքականությունը  երիտասարդության  համար  առաջին  հերթին  մի  գործիք  է,  որի միջոցով  նա  ի  վիճակի  է  լուծել  իր  առջև  ծառացած  մարտահրավերները:  Ըստ  մեզ,  այս դիրքորոշումը    առանցքային  է:  Այսօր  երիտասարդությունը  չի  կարող  հեռու  մնալ քաղաքականությունից,  քանի  որ  ժամանակակից  հասարակության  և  պետության  համար այն  հանդիսանում  է  այսօրվա  և  ապագայի  գործիք    ժողովրդի  շահերը  ապահովելու համար.  և  այդ  գործիքով  անհնարին  է  միայնակ  աշխատելը,  դրա  համար  անհրաժեշտ  է կազմակերպություն՝  քաղաքական  կուսակցություն,  կամ  հասարակական-քաղաքական շարժում  և  այլն:  Այսօր  երիտասարդները  նախապատվությունը  տալիս  են  ոչ  թե քաղաքական,  այլ  հասարակական  կազմակերպություններին,  որոնք  ունակ  են պաշտպանել  իրենց  օրինական  շահերը,  օգնել  որևէ  սոցիալական  խնդիրներ  լուծելիս, կազմակերպել ժամանցը: Ընդհանուր առմամբ, հասարակական կազմակերպություններին դիմելու  պատճառը  սեփական  կարիքների  և  շահերի  բավարարման  հնարավորությունն  է: ", "Արդի  ժողովրդավարության  և  քաղաքացիական  հասարակության  պայմաններում քաղաքական  սոցիալականացման  խնդրի  դիտարկումը  և  ուսումնասիրությունը  առանց իրավագիտակցության  կլինի  միակողմանի  և  ոչ  լիարժեք։  Ուստի  իրավագիտակցությունն այս պարագայում հանդիսանում է քաղաքական սոցիալականացման կարևոր մեխանիզմ և հնարավորություն է տալիս առավել ամբողջական պատկերացում ձևավորել քաղաքական սոցիալականացման ինչպես գործակալությունների և գործակալների, այնպես էլ՝ վերջինիս փուլերի հաջորդականության մասին։ ", "Պետական  գնումների  աջակցման  կենտրոնը  գնահատում  է  հաճախորդների  կողմից ներկայացված  որակավորումների  և  բնութագրերի  պահանջները՝  նպատակ  ունենալով բացառել  խտրականությունը  և  ապահովել  արդար  մրցակցության  պայմաններ: ", "Գնահատման  արդյունքները  պետք է  հասանելի  դառնան  սպառողներին  և իշխանություններին:  Բաց  և  թափանցիկ  կառավարման  համատեքստում,  թերևս, ամենաազդեցիկ  և  նորարարական բաղադրիչը էլեկտրոնային  կառավարման ներմուծումն  էր  և  այս  ոլորտում  գրանցած  հաջողությունները:  Էլեկտրոնային կառավարման  համակարգի  ներմուծումը  հնարավորություն  ընձեռեց  փոխելու պետական կառավարման ցանկալի չափանիշների մասին հանրային պատկերացումները: Էլեկտրոնային կառավարումը առավելագույն չափով նպաստում է պետական կառավարման մարմինների գործունեության և կառավարման ընթացակարգերի  թափանցիկության,  արդյունավետության  և  հաշվետվողականության բարձրացմանը:  Այն  հանգեցնում  է  վարչարար-քաղաքացի  շփումները  նվազագույնի՝ դրանով իսկ նվազեցնելով հնարավոր կոռուպցիոն ռիսկերը: Ներկայումս էլեկտրոնային կառավարումը ներդրվել է պետական կառավարման բազմաթիվ ոլորտներում. դրա վառ օրինակներն  են  ինտերակտիվ  բյուջեն,  պետական  գնումների  (gnumner.am),  պետական վճարումների,  հարկային  հաշվետվությունների,  էլեկտրոնային  թույլտվությունների  և արտոնագրերի տրամադրման, «Mulberry» էլեկտրոնային փաստաթղթաշրջանառության,  մտավոր  սեփականության  իրավունքի  էլեկտրոնային հայտերի  ներկայացման  համակարգերը  և  դատական  ակտերի  հարկադիր  կատարման էլեկտրոնային ծառայությունը: ", "Զարգացվել  է  e.gov.am  կայքը,  որն  ամփոփում  է  էլեկտրոնային  կառավարման գործիքները  և  բոլոր  պետական  մարմինների  տվյալների  բազաները՝  մեծապես պարզեցնելով  և  հասանելի  դարձնելով  դրանց  կիրառումը:  Վերոնշյալ  կայքում, օգտատերը կարող է. ստորաբաժանմանը կամ որ պետական պաշտոնյային է ուղարկվել, վարչապետի հրամանագրերին, գործունեության  թույլտվությունների հետ կապված  տարբեր գործողություններ (ձեռք  բերել  թույլտվություն,  դադարեցնել  կամ  երկարացնել գործողության ժամկետը), տեղեկատվությանը (որն  ուղղված  է  թափանցիկ  կառավարման  սկզբունքների ամրագրմանը), մասին,  թե  պետական ոչ  առևտրային կազմակերպությունները ինչպիսի դրամական օգնություններ են ստացել, խմբերը, ոլորտները և դասերը), հատկապես  ուղղված  է  հարկատուների  և  հարկային  համակարգի  աշխատակիցների միջև  դեմ  առ  դեմ  շփումները  նվազեցնելուն՝  դրանով  իսկ  նվազեցնելով  կոռուպցիոն ռիսկերը,  պարզեցնելով  հարկային  հաշվետվությունների  լրացման  համակարգը  և խնայելով ժամանակը: ", "Հարկային համակարգի թափանցիկության ապահովման ուղղությամբ իրականացված  բարեփոխումների  արդյունքում  2013թ.-ի  երկրորդ  եռամսյակում էլեկտրոնային  ձևով  հաշվետվություն  է  ներկայացրել  հարկային  հաշվետվություն ներկայացնող  տնտեսվարող  սուբյեկտների  46%-ը՝  մոտավորապես  43,4  հազար տնտեսվարող սուբյեկտ:114 Ընդ որում, էլեկտրոնային ձևով հարկային հաշվետվություններ  ներկայացրած  տնտեսվարող  սուբյեկտների  կողմից  վճարած հարկերը  կազմել  են  ընդհանուր  հարկային  մուտքերի  95.6%-ը:  Հանրային  ռեսուրսների կառավարման  թափանցիկության  ապահովման  մյուս  կարևոր  բաղադրիչը  ներքին աուդիտի  համակարգի  զարգացումն  է,  որը  հանդիսանում  է  պետական  ներքին ֆինանսական  վերահսկողական  համակարգի  կարևորագույն  մասը:  2011թ.-ին  ՀՀ http://www.ogp.am/u_files/file/SELF%20ASESSMENT%20REPORT-2013.pdf (12.12.2014) կառավարությունն  ընդունեց  պետական  ներքին  ֆինանսական  վերահսկողության ռազմավարությունը,  որով  սահմանվեցին  միասնական  և  ժամանակակից  պետական ներքին  ֆինանսական  վերահսկողության  համակարգի  ներդրման  անհրաժեշտ նախապայմաններն  ու  գործողությունները:      2012թ.-ի  ընթացքում  ՀՀ  Ֆինանսների նախարարությունը  կազմակերպել  է  վերապատրաստման  դասընթացներ  «Հանրային հատվածի  ներքին  աուդիտ»  թեմայով,  որին  մասնակցել  են  պետական  կառավարման մարմինների  և  ներքին  աուդիտի  ստորաբաժանումների  աշխատակիցները.  նրանցից ներքին  աուդիտի  ստորաբաժանումների  թվով  50  աշխատակիցներ  մասնակցել  են նշված դասընթացներին, և նրանցից 40-ը ստացել են ներքին աուդիտորի որակավորում: ", "Սակայն  անհրաժեշտ է նշել, որ իրականացված բարեփոխումների համատեքստում  ՀՀ  կառավարման  էթիկական  համակարգի  կայացման  գործում  դեռևս զարգացման  կարիք  է  զգում  էթիկական  հաշվետվողականության  մեխանիզմը,  որի գործունեությունը պետք է հիմնված լինի մի քանի հիմնարար սկզբունքների վրա. .  հարգանք  մարդու  արժանապատվության  նկատմամբ,  որը  ենթադրում  է  այնպիսի կազմակերպական  մշակույթի  ձևավորում,  որտեղ  արժևորվում  են  պետական մարմինների  աշխատակիցները,  քաղաքացիները,  քաղաքական  գործիչները,  և  մարդու նկատմամբ  հարգանքը  դրվում  է  հանրային  քաղաքականությունների  մշակման հիմքում, . հարգանք մարդու հիմնարար իրավունքների նկատմամբ. այս սկզբունքը ենթադրում է, որ մարդու  իրավունքների պաշտպանությունը  պետք է  դրված լինի  բոլոր, իսկ առաջին հերթին՝  առողջպահության,  հանրային  անվտանգության,  կրթական  համակարգերին վերաբերող քաղաքականությունների հիմքում, . լավ հանրային ղեկավարին բնորոշ հատկանիշների ցուցաբերում. այն է՝ պաշտպանել հանրային շահը և պետական մարմինների աշխատանքի հիմքում դնել հանրային շահի պաշտպանության գաղափարը: ", "политика, культура ''Материалы школы молодого философа'', Москва, Прогресс-Традиция, 2011, с. 232-233. Ըստ Ֆ. Վոսբյորնի` քաղաքական սոցիալականացման այս երկու մոդելները պետք է դիտարկել  որպես  փոխլրացնող  երևույթներ:92  Ըստ  էության,  Վոսբյորնը  առաջարկում  է քաղաքական սոցիալականացման ինտերակտիվ մոդելը, որտեղ անհատի կյանքի փուլերը (մանկություն,  պատանեկություն,  հասուն  տարիք)  և  սոցիալականացման  գործակալները (ընտանիք, դպրոց, աշխատանք, եկեղեցի, մշակույթ, ԶԼՄ և այլն) փոխլրացնում են միմյանց և փոխգործակցում են միմյանց հետ: ", "Այսօրինակ համակարգային մոտեցումը ՀՀ պետական կառավարման համակարգում հնարավորություն  կընձեռի  ձևավորելու  մարդկային  ռեսուրսների  կառավարման այնպիսի քաղաքականություններ,  որոնց  միջոցով  պետական  կառավարման համակարգը  հետզհետե  կհամալրվի  էթիկական  բարձր  արժեքներ  և  սկզբունքներ  կրող մասնագիտական կադրերով: ", "սոցիոլոգիական ուսումնասիրության արդյունքների ներկայացում Ատենախոսության  շրջանակներում  առաջադրված  նպատակների  իրականացման համար  2014թ.-ի  սեպտեմբեր-հոկտեմբեր  ամիսների  ընթացքում  անցկացվել  է հետազոտություն  ՀՀ  պետական  կառավարման  մարմիններում  առկա  էթիկական հիմնախնդիրների  դուրսբերման  և  հանրային  ծառայողների  կողմից  էթիկական հիմնախնդիրների  նկատմամբ  ունեցած  ընկալումների  վերլուծության  նպատակով: ", "Հետազոտության  ընթացքում  նաև  հաշվի  է  առնվել  այն  հանգամանքը,  որ  պետական կառավարման  հատուկ  կառուցվածքային,  կազմակերպական  և  գործառութային առանձնահատկությունները  կարող  են  իրենց  ազդեցությունը  թողնել  անհատ աշխատակիցների բարոյական դատողության գործընթացի, էթիկական հիմնախնդիրների  ընկալման  և լուծման  հնարավոր  եղանակների  ընտրության գործընթացների  վրա:  Հետազոտությունն  իրականացվել  է  քանակական  մեթոդով՝ գլխավորապես  փակ հարցեր  պարունակող ինքնակառավարվող հարցման (անկետավորման) միջոցով (հարցվողները ստացել են հարցաթերթիկները, ինքնուրույն լրացրել  և  հետ  վերադարձրել): ", "Հարցման նման եղանակի  ընտրությունը պայմանավորված  է  եղել  ուսումնասիրվող  թեմայի զգայունության բարձր աստիճանով, և  հարցման  այս  եղանակի  ընտրության  նպատակը  եղել  է  ստանալ  այնքան  անկեղծ պատասխաններ, որքան հնարավոր է: ", "Վերաբերմունքը  երիտասարդության  հանդեպ  պատմական  դարաշրջանների  փոփոխման հետ  փոխվում  և  փոխվում  է  նրա  դերը  հասարակության  կյանքում:  Օրինակ,  XX  դարի երկրորդ  կեսին  երիտասարդների  համար  առաջնային  նշանակություն  ստացած խաղաղության պահպանումը համայն աշխարհաում, սառը պատերազմի դադարեցումն ու երկու  երկրների  միջև  գործընկերական  հարաբերությունների  հաստատմը:  Հենց երիտասարդությունն  է  խաղացել  առանցքային  դերը  «թշնամու  կերպարի»  ոչնչացման գործում:  Այդ  ընթացքում  երիտասարդությունը  վերապրեց  նաև  մի  շարք  ճգնաժամեր, ինչպիսին  էին  ինքնաիրացման,  սոցիալիզացման  և  ադապտացման,  պետական իշխանության մարմիններին վստահության ճգնաժամը, անհատականացման ճգնաժամը: ", "Հարցմանը  մասնակցել  են  պետական  մարմինների ընդհանուր  թվով 150  աշխատակիցներ: Հարցման  վստահության  մակարդակը կազմում է  95%,  իսկ  սխալի  չափը՝  8%:    Ընդհանուր  առմամբ,  հարցմանը  մասնակցել  են  ՀՀ Արդարադատության  նախարարության,  Սոցիալական  ապահովության  հանրային ծառայության,  Սոցիալական  ծառայության  Սևանի,  Սպիտակի,  Ստեփանավանի տարածքային  վարչությունների,  Սպորտի  և  երիտասարդության  հարցերի,  Մշակույթի, Աշխատանքի  և  սոցիալական  հարցերի,  Տարածքային  կառավարման,  Սփյուռքի, Առողջապահության, Էներգետիկայի և բնական  պաշարների,  Ֆինանսների նախարարությունների, Տավուշի, Կոտայքի սոցիալական ապահովության տարածքային բաժինների,  Վերահսկողության  պալատի,  Հեռուստատեսության  և  ռադիոյի  ազգային հանձնաժողովի,  Անշարժ  գույքի  պետական  կոմիտեի,  Ազգային  վիճակագրական ծառայության աշխատակիցները: ", "Արևմտյան  հետազոտողների  շարքում  կարևոր  է  նաև  առանձնացնել  Մ.  Հուգին,  ով քաղաքական սոցիալակացման արդյունավետությունը ժողովրդավարական համակարգերում  տեսնում  է  սերնդափոխության  գործընթացում`  նշելով,  որ  արդի ժողովրդավարությունները պետք  է հետզհետե հարմարվեն և  ավելի հանդուրժող դառնան քննադատական  ավելի  խոր  որակներ  ունեցող  քաղաքացիների  հանդեպ,  ովքեր հանդիսանում  են  քաղաքական  սոցիալականացման  կարևոր  գործոն:  Ինչպես  բազմաթիվ այլ  հեղինակներ`  Հուգը  ևս  այս  գործընթացում  առանձնացնում  է  երիտասարդների  դերը որպես քաղաքական դիրքորոշումների և վարքագծի դրսևորման հիմնական դերակատարի,  որը  դժվարությամբ  է  կոնսենսուսի  հանգում  ավագ  սերնդի  քաղաքական կողմնորոշումների  հետ:  Հուգի  կարծիքով`  սերնդափոխությունը  սոցիալ-քաղաքական փոփոխությունների  հիմնաքարն է,  որը  պետք է  հաշվի  առնի  քաղաքական ինստիտուտների դիրքորոշումները:102 Եթե  ժողովրդավարության  պայմաններում քաղաքացիականության  համար առաջանում  է  որևէ  սպառնալիք,  ապա  երիտասարդներն  առաջինն  են  նկատում  այդ վտանգը:103 Ուշագրավ  են  նաև  ֆրանսիացի  հետազոտող  Լ.  Մուլենի`  քաղաքական սոցիալականցման  հիմնախնդրի  վերաբերյալ  տեսակետները,  որտեղ  սոցիալականացման գործում հետազոտողը կարևորում է քաղաքական կոնսենսուսի հիմնախնդիրը: Նա նշում է, որ  ցանկացած  սոցիալականացման  հիմքում  ընկած  է  կոնսենսուսը,  առանց  որի  տվյալ գործընթացը  կարող  է  լինել  առավել  երկարատև:  Հեղինակը  նկատում  է,  որ  պոլիարխիկ ժողովրդավարություններում քաղաքական  կոնսենսուսը մեծապես  կոնֆլիկտային  է, քանի որ սոցիալականացման գործընթացը կոորդինացված և համաչափ չէ:  Դա պայմանավորված է տարբեր խմբերի կողմից ոչ համաչափ մասնակցությամբ: 104 Վերոնշյալ գաղափարները  հիմք  են  ստեղծում  ընկալելու  նաև  մեր  երկրում  տեղի  ունեցող քաղաքական  սոցիալականացման գործընթացը, որը նույնպես  ընթանում է կոնֆլիկտային քաղաքական  կոնսենսուսի  պայմաններում:  Նկատենք,  որ  այս  պարագայում  կոնֆլիկտը ապահովում է քաղաքացիների իրավագիտակցության մակարդակի բարձրացում, քանի որ քաղաքացիական  ակտիվության  և  նախաձեռնողականության  միջոցով  է  հնարավոր դառնում  պատշաճ  կերպով  իրացնել  և  պաշտպանել  սեփական  քաղաքական  և քաղաքացիական  իրավունքները:  Ուստի  կոնֆլիկտային  քաղաքական  կոնսենսուսը նպաստում  է  նաև  քաղաքացիական  հասարակության  ձևավորման  և  կայացման գործընթացին: ", "Ըստ  հարցման  արդյունքների՝  ՀՀ  պետական  կառավարման  համակարգում առաջնային  էթիկական  հիմնախնդիրներն  են  հանրային  ծառայողների  մոտ  շահերի բախումը,  կադրային  համալրման  և  կարիերային  առաջընթացի  գործընթացների անկատարությունը,  ծառայողական  պարտականությունների  ոչ  պատշաճ  կատարումը, քաղաքական  կոռուպցիան,  վարչական  կոռուպցիան,  խտրականությունը,  պետական կառավարման  համակարգում  առանցքային  էթիկական  արժեքների  և  չափանիշների  ոչ բավարար  ներդրումը:  Ընդ  որում,  այն  հանրային  ծառայողները,  ում  տարիքը  51-ից բարձր  է  և  նրանք,  ովքեր  ունեն  11  տարի  և  ավել  աշխատանքային  փորձ,  պետական կառավարման  համակարգում  ավելի  մեծ  տեղ  են  հատկացնում  այնպիսի  էթիկական հիմնախնդիրների, ինչպիսիք են քաղաքական, վարչական կոռուպցիան, ծառայողական պարտականությունների  ոչ  պատշաճ  կատարումը,  իսկ  երիտասարդ  հանրային ծառայողները հակված են ավելի մեծ ուշադրություն դարձնելու առանցքային էթիկական չափանիշների  ներդրմանը  և  շահերի  բախման  կանխման  և  կարգավորման ընթացակարգերին:  Ստորև՝  գծագիր  1-ի  և  2-ի  միջոցով,  ներկայացված  են  էթիկական գլխավոր հիմնախնդիրները՝ բաշխված ըստ տարիքային խմբերի և սեռի: ", "Գլխավոր էթիկական հիմնախնդիրները քաղաքական կոռուպցիա վարչական կոռուպցիա շահերի բախում խտրականություն կադրային համալրման գործընթացներ ծառայողական պարտականությունների ոչ պատշաճ կատարում առանցքային էթիկական արժեքների սակավություն ԳԾ. 1 Գլխավոր էթիկական հիմնախնդիրները իգական արական կադրային համալրման գործընթացներ ծառայողական պարտականությունների ոչ պատշաճ կատարում խտրականություն ԳԾ. 2 Ընդ  որում՝  ամենահրատապ  էթիկական  հիմնախնդիրը  ճանաչվել  է  կադրային համալրման և կարիերային առաջխաղացման գործընթացների անկատարությունը: ", "Հարցման  արդյունքները  ցույց  են  տվել,  որ  պետական  կառավարման  տարբեր մարմինների  աշխատակիցների  կողմից  էթիկական  հիմնախնդիրների  կարգավորման ամենանպատակահարմար  եղանակներն  են  համարվում  հանրային  ծառայության համակարգի  արդյունավետ  իրավական  կարգավորումը,  ինչը  ենթադրում  է  էթիկական չափանիշների  ամրագրում  իրավական  ակտերով  և  համապատասխան  սանկցիաների առանձնացում  այդ  չափանիշների  խախտման  դեպքերում:  Պետական  կառավարման համակարգի  էթիկական  կարգավորման  մյուս  կարևոր  եղանակը  համարվում  է,  ըստ հարցման  արդյունքների,  հանրային  ծառայողների  էթիկական  վերապատրաստումը շարունակական  հիմքերով՝  թե´ ծառայության  անցնելիս  և  թե´  հետագա աշխատանքային  գործունեության  ընթացքում:  Հարցվածների  կողմից  չեն  կարևորվել էթիկական  կարգավորման  այնպիսի  եղանակներ,  ինչպիսիք  են էթիկական վարքականոնները, էթիկական հանձնաժողովների խորհրդատվական և վերահսկողական  գործառույթները,  ինչպես  նաև`  էթիկական  առաջնորդությունն  ու դերի մոդելավորումը բարձրաստիճան պետական պաշտոնյաների կողմից: ", "Հարցման  ընթացքում  նաև  փորձ  է  արվել  պարզելու,  թե  վերջին  տարիների ընթացքում ՀՀ պետական կառավարման ոլորտում էթիկական չափանիշների ներդրման ուղղությամբ  կատարված  բարեփոխումները  ինչպիսի  ազդեցություն  են  ունեցել հանրային  ծառայողների՝  էթիկական  հիմնախնդիրների  նկատմամբ  զգայունակության բարձրացման  իմաստով:  Այս  հիմնախնդիրը  օպերացիոնալիզացիայի  է  ենթարկվել հետևյալ  հարցի  միջոցով.  «Արդյոք  կարծու՞մ  եք,  որ  վերջին  տարիներին  ՀՀ  պետական կառավարման  համակարգում  ավելի  մեծ  քանակությամբ  էթիկական  հիմնախնդիրներ են ի հայտ եկել»: Եվ արդյունքում հաստատվել է ևս մեկ բավականին հայտնի հիպոթեզ կառավարման համակարգի մասին. այն է, որ աշխատանքային ավելի մեծ փորձ ունեցող և  ավելի  բարձր  տարիքային  խմբի  մեջ  մտնող  աշխատակիցները  սովորաբար  հակված են  դրսևորելու  ավելի  պահպանողական  վարքագիծ՝  հավանության  չարժանացնելով նորարարությունները և հանդես գալով աշխատանքային կարծրացած պրակտիկաների պաշտպանության  դիրքերից,  ի  տարբերություն  ավելի  երիտասարդ  և  համեմատաբար քիչ աշխատանքային փորձ ունեցող հանրային ծառայողների: Ստորև ներկայացված են տվյալ հարցի արդյունքները գծագիր 3-ի միջոցով: ", "Էթիկական հիմնախնդիրները ավելացել են, թե ոչ Էթիկական հիմնախնդիրները ավելացել են, թե ոչ Այո Ոչ Այո Ոչ ունեցողների պատասխանները                          ունեցողների պատասխանները ԳԾ. 3 Ուրախալի էր, որ հարցվածների գերակշիռ մեծամասնությունը համակարծիք էր այն մտքին, որ էթիկական արհեստավարժությունը նույնքան կարևոր է հանրային ծառայողի որակյալ  աշխատանքի  համար,  որքան  մասնագիտական  փորձառությունն  ու արդյունավետությունը:  Դրական  պատասխանների  միջակայքը  տատանվել  է  85-ից մինչև 95 տոկոսի սահմաններում: ", "Հարցվածների գերակշիռ մեծամասնությունը (ըստ առանձին կատեգորիաների 60-ից մինչև  90  տոկոսը)  հանրային  ծառայողի  համար  առանձնացրել  է  պրոֆեսիոնալիզմը, պատասխանատվությունը  և  անկողմնակալությունը՝  որպես  ամենակարևոր  երեք հատկանիշներ  հանրային  ծառայության  բարոյական  մշակույթի  բարձրացման  և պետական  մարմինների  նկատմամբ  հանրային  վստահության  բարձրացման  գործում: ", "Հանրային  ծառայության  համակարգում  էթիկական  քաղաքականությունների  հաջող իրականացման  հիմնական  խոչընդոտների  շարքում  հարցվածներն  առանձնացրել  են հետևյալները. 1. Էթիկական քաղաքականությունների նկատմամբ լուրջ վերաբերմունքի պակասը  և  այլ  քաղաքականությունների  հետ  ինտեգրման  ցածր  աստիճանը  ճանաչվել է՝  որպես  էթիկական  քաղաքականությունների  հաջող  իրականացման  հիմնական խոչընդոտ հարցվածների բոլոր խմբերի կողմից (ներառյալ սեռա-տարիքային խմբերը և ըստ  աշխատանքային  փորձի  տարիների  խմբերը):  Հարցվածների  բոլոր  խմբերը, բացառությամբ  25-35  տարեկան  և  1-5  տարվա  աշխատանքային  փորձ  ունեցող տղամարդկանց  խմբի,  կարևոր  խոչընդոտ է  համարել  գործող օրենքների, կարգավորումների  և  վարքականոնների  չպահպանումը:  Իսկ  ահա´,  25-35  տարիքային խումբը,  որն  ունեցել  է  1-5  տարվա  աշխատանքային  փորձ,  մեծ  տեղ  է  հատկացրել էթիկական լիդերության,  վերապատրաստումների,  կազմակերպական  մշակույթի, մարդկային  ռեսուրսների  կառավարման  հիմնախնդիրներին,  ի  տարբերություն  50-ից բարձր  և  11  տարի  և  ավել  աշխատանքային  փորձ  ունեցողների,  ովքեր  էթիկական քաղաքականությունների հաջող իրականացման գրավական համարում են արդյունավետ  վերահսկողական  մեխանիզմների առկայությունը:  Այստեղից կարող ենք անել  եզրակացություն,  որ  պետական  կառավարման  համակարգում  ավելի  քիչ աշխատանքային փորձ ունեցող և ավելի փոքր տարիքով աշխատակիցները կողմնակից են  էթիկական  քաղաքականությունների  ներդրման  ավելի  փափուկ  միջոցների,  որոնց թվին են  դասվում  կազմակերպական  մշակույթի  նորմերի  աստիճանական փոփոխությունը, հանրային ծառայողների էթիկական վերապատրաստումը, մարդկային  ռեսուրսների  կառավարման  ընթացակարգերի  արդիականացումը,  ի տարբերություն ավելի շատ աշխատանքային փորձ ունեցող և ավելի բարձր տարիքային խմբի մեջ մտնող հանրային ծառայողների,  ովքեր աշխատանքային փորձի և սեփական տարիքի  ավելացմանը  զուգահեռ  կողմնակից  են  դառնում  առավել  կոշտ  միջոցների գործադրմանը, օրինակ՝ վերահսկողական մեխանիզմների ուժեղացմանը: ", "Ատենախոսության  շրջանակներում  անցկացված  հետազոտության  ընթացքում  նաև փորձել  ենք  պարզել,  թե  արդյոք  ՀՀ  պետական  կառավարման  մարմիններում  առկա  են էթիկական քաղաքականությունների կոորդինացիոն և վերահսկողական գործառույթներով օժտված ստորաբաժանումներ կամ առանձին պաշտոններ, և եթե կան այդպիսիք,  ապա  տվյալ  մարմինների  աշխատակիցները  որքանով  են  իրազեկված վերջիններիս  գործունեության  մասին:  Արդյունքները  ներկայացված  են  գծագիր  4-ում: ", "Քաղծառայության  խորհրդի  2012թ.-ի  սեպտեմբերի  26-ի  844-N  որոշման  համաձայն՝ հաստատվել է պետական կառավարման մարմիններում էթիկական հանձնաժողովների ձևավորման  և  գործունեության  ընդհանուր  ընթացակարգը,  ինչպես  նաև  էթիկական հանձնաժողովների  առաջնահերթությունները:  Եվ  չնայած  այն  հանգամանքին,  որ պետական  կառավարման  գրեթե  20  մարմիններում  ձևավորվել  են  էթիկական հանձնաժողովներ, սակայն տեղեկատվություն այդ հանձնաժողովների գործառույթների և  առհասարակ  գործունեության  մասին  բացակայում  է:  Ատենախոսության  ընթացքում իրականացված  հետազոտության  արդյունքները  ևս  ցույց  են  տալիս,  որ  չնայած  այդ հանձնաժողովները  ստեղծվել  են,  սակայն  պետական  կառավարման  մարմինների աշխատակիցների  գերակշիռ  մեծամասնությունը  որևէ  տեղեկատվություն  չունի  այդ հանձնաժողովների  գործունեության  վերաբերյալ  (գծ.  4):  Բացառությամբ  «Հանրային ծառայության  մասին»  օրենքի  հոդվածի  28-ի,  նաև  զգացվում  է  ընդհանուր  ուղղորդման կարիք, թե այս հանձնաժողովները ինչպես պետք է մեկնաբանեն և կիրառեն հանրային ծառայության չափանիշները հանրային ծառայության համակարգում: ", "Հարցաշարի  մյուս  հարցերը  վերաբերել  են  հանրային  ծառայողների  կողմից լոյալության  սկզբունքի  պահպանման  և  այլ  հանրային  ծառայողների  մասնակցութամբ ոչ  էթիկական  կամ  անօրինական  գործողությունների  մասին  բարձրաձայնելու հիմնախնդիրներին:  Հարցվածների  գրեթե  90  տոկոսը  համակարծիք  է,  որ  հանրային ծառայողի  աշխատանքային  պրակտիկայում  բարոյական  կոնֆլիկտների  առաջացման ժամանակ հանրային ծառայողը կարիք ունի ավելի մեծ ազատության էթիկապես ճիշտ որոշում կայացնելու համար: ", "Էթիկական ենթակառուցվածքների առկայությունը առկա են ԳԾ. 4 Քանի  որ  պետական  կառավարման  համակարգում  էթիկական  հիմնախնդիրների առաջացման  պատճառներից մեկը հանդիսանում է հանրային ծառայողի գործունեության  սկզբունքների  հնարավոր  հակասականությունը,  հետազոտության ընթացքում  նաև  փորձ  է  արվել  բացահայտելու,  թե  ՀՀ  կառավարման  համակարգի աշխատակիցների  կողմից  գործունեության  որ  սկզբունքներն  են  առավել  կարևորվում: ", "Այս  նպատակով  հարցաթերթում  ներառվել  է  հետևյալ  հարցը.  «Եթե  ստանաք  Ձեր պաշտոնի էթիկական  պահանջներին  հակասող  կարգադրություն,  ապա Կհնազանդվեք,  քանի  որ լոյալությունը  հանրային  ծառայության  համակարգի ամենակարևոր  սկզբունքներից  մեկն  է,  2.  Կխոսեք  Ձեր  վերադասի  հետ  այդ  որոշման հնարավոր  ոչ  էթիկական  հետևանքների  մասին,  3.  Ոչ  մի  կերպ  չեք  կատարի կարգադրությունը»: Հարցվածների 78%-ը ընտրել է 2-րդ տարբերակը՝ խոսել վերադասի հետ տվյալ որոշման հնարավոր ոչ էթիկական հետևանքների մասին, ինչը վկայում է, որ ՀՀ  կառավարման  համակարգի  աշխատկիցների  մոտ  գերակշռում  է  չափավոր մոտեցումը  էթիկական  հիմնախնդիրների  և  բարոյական  կոնֆլիկտների լուծման ժամանակ,  երբ  նախընտրությունը  չի  տրվում  ո´չ  լոյալության  սկզբունքի  աներկբա պահպանմանը  և  ո´չ  էլ՝  հանրային  ծառայողների  կողմից  չափից  դուրս  ինքնուրույն գործողությունների ծավալմանը: ", "Համացանցի օգտագործման  շնորհիվ  քաղաքական  գործընթացի  ցանկացած  մասնակից  գործնականում կարող  է  ուղարկել  իր  հաղորդագրությունները  անսահմանափակ  թվով  պոտենցիալ հասցեատերերի:  Արդյունքում՝  ձևավորվում  է  մի  իրավիճակ,  որը  վերաիմաստավորում  է անձի  իրավագիտակցության,  քաղաքական  մասնակցության  դերը  և,  հետևապես, քաղաքական սոցիալականացման հնարավորությունների մասին հնացած պատկերացումները:  Նման  մասնակցությունը  ընկալվում  է  որպես  առանձին  անձանց` քաղաքական  որոշումների  ձևակերպման  և  ընդունման  գործընթացի  վրա  ազդելու նախաձեռնություն: ", "կարգավորումը կոռուպցիայի դեմ պայքարում ՀՀ-ում  հանրային  ծառայողների  վարքի  էթիկական  կարգավորումը  ենթադրում  է գործունեության  օրենքով  նախատեսված  սահմանափակումներ  և  շահերի  բախման արդյունավետ կարգավորում: Օրինակ, քաղաքացիական ծառայողների գործունեության սահմանափակումները  իրավական  ամրագրում  են  ստացել  2001թ.-ին  ընդունված Քաղաքացիական  ծառայության  մասին  ՀՀ  Օրենքի  հոդված  24-ում:  Նախատեսված սահմանափակումները մասնավորպես վերաբերում են քաղաքացիական ծառայողների համատեղությամբ աշխատանքների, ձեռնարկատիրական գործունեությամբ զբաղվելու, գործատու  պետական  մարմնում  երրորդ  անձանց  ներկայացուցիչը  լինելու,  նվերների ստացման,  ծառայողական  պարտականությունների  կատարման  հետ  կապված պետական գույքի,  նյութատեխնիկական,  ֆինանսական և  տեղեկատվական միջոցների, ինչպես  նաև ծառայողական  տեղեկատվության օգտագործման,  քաղաքական զսպվածության  սկզբունքի  պահպանման,  առևտրային  կազմակերպությունների կանոնադրական կապիտալում ունեցած բաժնեմասը հավատարմագրային կառավարման  հանձնելու  պարտավորության,  մերձավոր  ազգակցությամբ  կամ խնամիությամբ  կապված  անձանց  հետ  անմիջական  ենթակայությամբ  կամ վերահսկողությամբ  համատեղ  աշխատանքի  և  հետծառայողական  գործունեության իրավակարգավորմանը:  Քաղաքացիական ծառայության մասին ՀՀ օրենքով նախատեսվել են նաև էթիկայի կանոններ քաղաքացիական ծառայողների համար, և այս հիմքի վրա էլ տեղի է ունեցել առանձին առավել մեծ ռիսկայնություն ունեցող ոլորտների համար  էթիկայի  վարքականոնների  ընդունումը (օրինակ  հարկային,  մաքսային համակարգեր):  Սակայն  2014թ.-ին  Հանրային  ծառայության  մասին  օրենքով սահմանվեցին  հանրային  ծառայության  նոր  սկզբունքներ,  էթիկայի  նոր  կանոններ  և հանրային  ծառայողների  գործունեության  սահմանափակումներ,  և  հետևաբար նախկինում  առանձին  ոլորտների  համար    ընդունված  վարքականոնները  զգում  են արդիականացման  կարիք՝  Հանրային  ծառայության  մասին  օրենքի  դրույթներին համապատասխան: ", "պաշտոնատար  անձանց  էթիկայի  հանձնաժողովը:  2011թ.-ին  ՀՀ  կառավարությունն ընդունեց բարձրաստիճան  պաշտոնատար  անձանց  գույքի  և  եկամուտների հայտարարագրման  նոր  ձև,  որն  ուժի  մեջ  մտավ  2012թ-ից:  Այդ  որոշման  համաձայն՝ ընդունվեց  բարձրաստիճան  պաշտոնատար  անձանց  և  նրանց  փոխկապակցված անձանց  եկամուտների  և  գույքի  հայտարարագրման  նոր  գործընթաց:  Այս  որոշումը տարածվում  է  ՀՀ  նախագահի,  վարչապետի,  նախարարաների  և  թվով  500 բարձրաստիճան  պետական  պաշտոնյաների  նկատմամբ:  Եկամուտների  և  գույքի հայտարարագրերը  պետական  պաշտոնյաների  կողմից  պետք  է  լրացվեն  պաշտոնը ստանձնելու  և  պաշտոնաթող  լինելու  ժամանակ,  ինչպես  նաև  պաշտոնավարման ամբողջ  ընթացքում՝  տարին  մեկ  անգամ:  Հանրային  ծառայության  մասին  ՀՀ  օրենքը  չի նախատեսում  մեկ  միասնական  մարմնի  ստեղծում,  որը  հետամուտ  կլինի  հանրային ծառայության  չափանիշների  պահպանմանը  ՀՀ  ամբողջ  հանրային  ծառայության համակարգում:  Ներկայումս  ՀՀ  հանրային  ծառայության  համակարգում  բացակայում  է այնպիսի  մի  ինստիտուտ,  որը  կկրի  պատասխանատվություն  հանրային  ծառայության էթիկական չափանիշների պահպանման համար ամբողջ համակարգում: Այս իմաստով Բարձրաստիճան  պաշտոնատար  անձանց  էթիկայի  հանձնաժողովը  պատասխանատու է էթիկայի և հանրային ծառայության ամբողջականության սկզբունքների պահպանման համար  միայն  բարձրաստիճան  պետական  պաշտոնյաների  համար:  Քաղաքացիական ծառայության  խորհուրդը  պատասխանատվություն  է  կրում  էթիկայի  չափանիշների պահպանման  համար  քաղաքացիական  ծառայողների  համար,  իսկ  Տարածքային կառավարման  նախարարությունը  հետևում  է  էթիկայի  չափանիշների  պահպանմանը համայնքային ծառայողների աշխատանքային պրակտիկայում: Այսպիսով, միասնական մարմնի  բացակայությունը  կարող  է  հանգեցնել  ամբողջ  հանրային  ծառայության համակարգում միասնական էթիկական քաղաքականության իրականացման բարդությունների:  Բացի  այդ,  կարելի  է  նշել,  որ  վերոնշյալ  մարմինները  նաև  զգում  են էթիկական  նորմերի  ներդրման  և  պահպանման  համապատասխան  ընդհանուր մեթոդաբանության մշակման կարիք: ", "Հանրային  ծառայության  համակարգում  շահերի  բախման  կարգավորման  և նվերների  ընդունման  կանոնները  հաստատվել  են  Հանրային  ծառայության  մասին օրենքով:  Այս  կանոնների  կատարման  պատասխանատվությունը  բարձրաստիճան պաշտոնատար  անձանց  պարագայում  ընկած  է  Բարձրաստիճան  պաշտոնատար անձանց  էթիկայի  հանձնաժողովի  վրա:  Մյուս  հանրային  ծառայողների  պարագայում այս  պատասխանատվությունն  ընկած  է  առանձին  պետական  և  տարածքային կառավարման  մարմինների  վրա:  Սակայն  Հանրային  ծառայության  մասին  օրենքով սահմանվում  են  շահերի  բախման  կարգավորման  կանոններ  միայն  բարձրաստիճան պետական պաշտոնյաների համար, իսկ մյուս հանրային ծառայողների համար շահերի բախման  կարգավորումներ  նախատեսված  չեն:  Բացի  այդ,  գույքի  և  եկամուտների հայտարարագրման իմաստով օրենքով սահմանված կարգով  պետական պաշտոնյաների  հետ  փոխկապակցված  անձինք  են  համարվում  միայն  միասին  ապրող ամուսինը,  ծնողները  և  երեխաները,  իսկ  մյուս  հարազատները՝  քույրերը,  եղբայրները, առանձին ապրող  ծնողներն  ու երեխաները  չեն  համարվում  փոխկապակցված անձինք, ինչն  էականորեն  սահմանափակում  է  այս  դրույթի  գործողության  իրական  ոլորտը: ", "Բարձրաստիճան  պաշտոնատար  անձանց  էթիկայի  հանձնաժողովը  հրապարակում  է բարձրատիճան  պետական  պաշտոնյաների  եկամուտների  և  գույքի  հայտարարագրերը www.ethics.am  կայքում:  ՀՀ  կառավարության  Հ  1835-N  որոշման  համաձայն՝ հաստատվել են որոշակի սահմանափակումներ հայտարարագրերով տեղեկատվության բացահայտման  վերաբերյալ:  Օրինակ,  գույքի  հասցեն  կամ բարձրաստիճան պաշտոնատար  անձի  անձնագրային  տվյալները  բացահայտման  ենթակա չեն: "], "source_docs_file": "Political Science.json"}