{"paragraph_source_docs": [0, 0, 4, 0, 0, 4, 0, 0, 0, 2], "source_docs_file": "Law.json", "paragraphs": ["Դատական իշխանության՝ օրենսդրի կամ գործադիրի հետ միացման անթույլատրելիությունն  ակնհայտ  է:  Իշխանությունների  բաժանումը  կանխում  է օրենսդրի  անուղղակի  ներխուժումն  արդարադատության  իրականացման  ոլորտ, նույնիսկ՝  օրենսդրման  ձևով:  Այդ  պահանջի  կենսագործման  երաշխիքներ  են  մի  շարք իրավական  սկզբունքներ,  օրինակ՝ «պատասխանատվություն  սահմանող  կամ պատասխանատվությունը  խստացնող օրենքները չունեն հետադարձ ուժ», «իրավաբանական  պատասխանատվությունը  վրա  է  հասնում  միայն  այն  արարքների համար, որոնք ճանաչված են որպես իրավախախտում սանկցիայի կիրառման պահին»: ", "Այդ պատճառով մեղմացնող օրենքն ունի հետադարձ ուժ: ", "§4. Հայեցողության դրսևորումները և դրա սահմանները Կոնվենցիայի Կոնվենցիայի  5-րդ  հոդվածի  2-րդ  մասն  ազատությունից  զրկելու  լիազորության չարաշահման  դեմ  կարևոր  երաշխիք  է:  Յուրաքանչյուր  ձերբակալվածի  անմիջապես, նրան հասկանալի լեզվով տեղեկացվում է ձերբակալման պատճառի և առաջադրվող մե- ղադրանքի  մասին:  Ազատությունից  զրկված  անձը  պետք  է  գիտակցի,  թե  իր  հետ  ինչ  է կատարվում,  և  մտածի,  թե  ինչպես  պատշաճ  կերպով  բողոքարկի  այդ  գործողությունը, ինչը շատ դեպքերում նպաստում է, որպեսզի պետական ծառայողները խուսափեն անօ- րինական  (չարդարացված)  գործողություններից:  Ազատությունից  զրկելու  պատճառնե- րը (կամ դրանց բացակայությունը) արդյունքում կարևոր հանգամանք են հանդիսանում ազատազրկման  թույլատրելիությունը  որոշող  դատական  մարմնի  համար274:  Ձերբա- կալման պատճառները հայտնելու պարտականությունը կատարելիս՝ անհրաժեշտ է ա- ռաջին  հերթին  հաշվի  առնել  այն  հանգամանքները,  որոնց  առկայության  դեպքում առաջանում է այդ պարտականությունը, տրվող պարզաբանման բնույթը՝ թե որքանով է պարզաբանումն ազատությունից զրկված անձի համար հասկանալի, և ձերբակալումից որքան ժամանակ անց որ պետք է կատարվի այդ պարզաբանումը: ", "Պատգամավորը չի  կարող  զբաղեցնել  պաշտոն  պետական  կամ  տեղական ինքնակառավարման  մարմիններում  կամ  առևտրային  կազմակերպություններում, զբաղվել  ձեռնարկատիրական  գործունեությամբ,  կատարել  այլ  վճարովի  աշխատանք, բացի գիտական, մանկավարժական և ստեղծագործական  աշխատանքից: ", "Համապատասխանաբար, դատավորը չի կարող զբաղեցնել իր պարտականությունների հետ չկապված  պաշտոն  պետական կամ  տեղական ինքնակառավարման մարմիններում, պաշտոն՝ առևտրային կազմակերպությունում, զբաղվել ձեռնարկատիրական  գործունեությամբ,  կատարել  այլ  վճարովի  աշխատանք,  բացի գիտական, մանկավարժական և ստեղծագործական աշխատանքից: ", "Դատարանը  նշել  է,  որ  շահագրգիռ  անձին  պետք  է  տեղեկացնել  ձերբակալման այն հիմնական իրավական և փաստացի հիմքերը, որոնք հետագայում այդ անձին հնա- րավորություն  կտան  դիմել դատարան  ձերբակալության  կամ  կալանավորման  օրինա- կանությունը  բողոքարկելու  համար:  Այդ  իսկ  պատճառով  անբավարար  կլինի  հիմնվել միայն  ազատազրկում  թույլատրող  օրենքի  դրույթին:  Անհրաժեշտ  է  այս  կամ  այն  կերպ մատնանշել  նյութական-իրավական  պատճառները,  որոնց  համար  կիրառվել  է  այդ դրույթը, որն իր հերթին ցույց կտա, թե կոնկրետ հանգամանքները ենթարկվո՞ւմ են դրա ազդեցությանը և կոնկրետ գործում դրա կիրառումը կամայականությո՞ւն է եղել, թե՝ ոչ: ", "Իշխանությունների բաժանման և հավասարակշռման մասին խոսելիս անհրաժեշտ է  ընդգծել,  որ  խոսքը  չի  գնում  իշխանության  նշված  ճյուղերի  միջև  հակամարտության մասին:  Պետությունում  հանրային  իշխանությունը  միշտ  միասնական  է,  քանզի պետական  բոլոր  մարմինների  առջև  դրված  է  միևնույն  ընդհանուր  խնդիրը՝ պաշտպանել և երաշխավորել մարդու իրավունքները, ապահովել դրանց իրացումը: Ինչ վերաբերում  է  իշխանությունների  ֆիզիկական  բաժանմանը,  ապա  սա  ընդհամենը տեխնիկակական  խնդիր  է,  որը  կոչված  է  ապահովելու  այդ  մարմինների գործառութային որոշակիությունը, այսինքն՝ թե պետական իշխանության մարմիններից յուրաքանչյուրը  Սահմանադրությամբ և օրենքներով սահմանված ինչպիսի լիազորություններ  ունի:  Ավելին,  իշխանությունների  բաժանումը  ոչ  միայն  նպատակ ունի  չկենտրոնացնել  պետական  ամբողջ  մեխանիզմը  հանրային  իշխանության  մեկ մարմնի  ձեռքում,  այլ  հանդիսանում  է յուրահատուկ  երաշխիք՝  պետությունում ժողովրդավարական  ռեժիմի  ապահովման  համար,  ինչպես  նաև  հնարավորություն  է ընձեռնում վեր հանել այն բոլոր խնդիրները և տարաձայնությունները, որոնք գոյություն ունեն իշխանության տարբեր ճյուղերի միջև: ", "բացահայտման  առումով  ուներ  մեկ  «ուժեղ»  (գործադիր  իշխանություն)  և  երկու  «թույլ» (օրենսդիր  և  դատական  իշխանությունները)  ճյուղեր,  որոնք  մասամբ  հաղթահարվեցին սահմանադրական  բարեփոխումների  արդյունքում:  Նախ՝  բավարար  հստակեցված  չէր նախագահական  ինստիտուտի  տեղը  պետական  իշխանության  համակարգում, երկրորդ՝  օրենսդիր,  գործադիր  ու  դատական  իշխանությունները՝  բերված  բոլոր չափանիշների  տեսանկյունից,  անհրաժեշտ  գործառնական  անկախություն  ու  դինամիկ հավասարակշռված  վիճակ  չունեին,  երրորդ՝  խախտված  հավասարակշռության  բացա- հայտման, գնահատման ու վերականգնման կառուցակարգերն անկատար էին: ", "Իշխանությունների  բաժանման  և  հավասարակշռման  սկզբունքը  պետք  է մեկնաբանել որպես պետական իշխանության իրական գործոնների սահմանափակում, հավասարակշռում, դրանց համագործակցություն և փոխկապվածություն: ", "Պետական  կառավարման  ցանկացած  մոդելի  դեպքում  կարևորագույն խնդիրներից  է  դատական  իշխանության  անկախության  ապահովումը։  Այդ  խնդրի կարևորությունը պայմանավորված է առաջին հերթին այն հանգամանքով, որ ինչպես արդարացիորեն  նշում  է  Գ.  Հարությունյանը,  նոր  ժողովրդավարության  երկրներում սահմանադրական ձևախեղումների բնորոշ գծերից մեկը դատական իշխանության ոչ բավարար  անկախությունն է։168 Հատկանշական է նաև, որ  Վենետիկի հանձնաժողովը,  միաժամանակ  արձանագրելով,  որ  ցանկացած  կառավարման համակարգ կարելի է համապատասխանեցնել ժողովրդավարական համակարգերին, առանձնացնում  է  դատական  իշխանության  անկախության  ապահովումը՝  որպես կենտրոնական նշանակություն ունեցող երեք խնդիրներից առաջինը։169 Փոփոխված  Սահմանադրությամբ  պահպանվել  է  ՀՀ  դատարանների  նախկին համակարգը՝  Սահմանադրական  դատարանը,  Վճռաբեկ  դատարանը,  վերաքննիչ դատարանները,  առաջին  ատյանի  ընդհանուր  իրավասության  դատարանները, ինչպես նաև վարչական դատարանը։ Նախատեսվել է նաև օրենքով մասնագիտական դատարաններ ստեղծելու սահմանադրական հիմքը։ "]}