{"paragraphs": ["Այսպիսով՝  կատարված  փորձարարական  աշխատանքների  արդյունքում  թվային մոդուլացման  տեսակների  նույնականացումը  յուրաքանչյուր  թվային  մոդուլացման տեսակի համար իրականացվել է 0․77 վարկյանում և ստացվել են ճշգրիտ արդյունքներ։ ", "Քանի որ յուրաքանչյուր մոդուլացման տեսակի համար ԱՆՑ-ի մեկական ուսուցանում է իրականացվել,  ապա  կարելի  է  մեծացնել  արդյունքների  ճշտությունը  ավելացնելով ուսուցանումների  քանակը՝  ցանցի  մուտքին  տալով  տարբեր  SNR-ների  պարագայում գեներացված ազդանշաններից առանձնացված հիմնական բնութագրող հատկանիշների արժեքները։ ", "ԵԶՐԱԿԱՑՈՒԹՅՈՒՆ Հեռահաղորդակցական  ցանցերում  կապի  խանագրումներ  առաջացնող,  առանց համապատասխան ռադիոհաճախականության օգտագործման թույլտվության հաղորդվող, ռադիոէլեկտրոնային պատերազմի շրջանակներում կարևոր նշանակություն  ունեցող  անհայտ  ազդանշանների  հայտնաբերումը  կարևորագույն խնդիր  է  առկա  ռադիոկապի  համակարգերի  համար։  Նշված  խնդրի  լուծումներից  մեկը անհայտ  ազդանշանի մոդուլացման  տեսակի նույնականացումն է։  Սույն ատենախոսության  նպատակն  է  մշակել  թվային  և  անալոգային  մոդուլացման տեսակների  ավտոմատացված  զուգահեռ  նույնականացման  մեթոդ,  որը  թուլ  կտա իրական ժամանակում  իրականացնել  հեռահաղորդակցական  ազդանշանների նույնականացման  գործառույթը։  Սույն  աշխատանքի  հիմքում  ընկած  խնդրի իրականացման  արդյունքում  ստացվել  են  հետևյալ  եզրակացությունները  և արդյունքները։ ", "նկարագրող  ֆիզիկական  բնութագեր,  որոնք  ճշգրիտ  մշակված  հավասարումների միջոցով  կարող  են  հաշվարկվել  և  կիրառվել  մոդուլացումների  նույնականացման համակարգերում  որպես  ազդանշանների  հիմնական  բնութագրող  հատկանիշներ։ ", "Հնարավոր  է,  որ  երկու  տարբեր  մոդուլացված  ազդանշանների  համար  հիմնական բնութագրերից  որոշների  հաշվարկման  արդյունքում  ստացվեն  միմյանց  շատ  մոտ  կամ հավասար արժեքներ, բայց գոյություն չունեն այնպիսի երկու մոդուլացման տեսակներ, որոնց  համար  մշակված  բոլոր  հիմնական  բնութագրող  հատկանիշները  ունենան միևնույն  արժեքները։  Այս  հանգամանքը  թուլ  է  տալիս  առնվազն  մեկ  բնութագրող հատկանիշի միջոցով տարբերակել երկու մոդուլացման տեսակները։ ", "են թվային  M-PSK,  M-QAM մոդուլացման  տեսակների նույնականացման  համար  նախատեսված  հիմնական  բնութագրող  հատկանիշներ, որոնք  հնարավորություն  են  տվել  մեծ  ճշտությամբ  տարբերակել  նշված  մոդուլացման տեսակները։  Այս  բնութագրերի  մշակման  արդյունքում  պարզվել  է,  որ  դրանք  կարելի  է նաև կիրառել այլ թվային մոդուլացման տեսակների նույնականացման համար, քանի որ դրանք  կատարում  են  նաև  այդ  տեսակների  նույնականացման  համար  նախկինում մշակված  և  լայն  կիրառություն  ունեցող  հիմնական  բնութագրերի  գործառույթը։ ", "Այսպիսով    մշակված  բնութարերի  միջոցով  թվային  տասը  մոդուլացման  տեսակների նույնականացման  համար  նախատեսված  ութ  բնութագրերի  փոխարեն  կիրառվել  են չորսը,  ինչը  հնարավորություն  է  տվել  օպտիմալացնել  կիրառվող  բնութագրող հատկանիշները և խուսափել լրացուցիչ հաշվարկներից։ ", "տեխնոլոգիաների հետազոտություն  և համեմատական վերլուծություն, ինչի արդյունքում որոշվել է տվյալ աշխատանքի համար նպատակահարմար, իրագործելի և արդյունավետ տեխնոլոգիան։ Կատարված վերլուծության շրջանակներում նկարագրվել են  ՄԱՆ  խնդրի լուծման  համար օգտագործվող բոլոր  տեխնոլոգիաների առավելությունները և թերությունները, ինչը հետագա աշխատանքներում կարող է հիմք հանդիսանալ տվյալների նույնականացման տեխնոլոգիայի ընտրության համար։ ", "տեխնոլոգիայի՝  արհեստական  նեյրոնային  ցանցի  ծրագրային  կոդը,  որի  համար առաջարկվել  է  նույնականացման  գործընթացի  արդյունքում  վերջնական  որոշման կայացման  նոր  մեթոդ։  Այս  մեթոդը  հնարավորություն  է  տվել  խուսափել  լրացուցիչ հաշվարկներից,  ինչը  արդյունավետ  լուծում  է  հանդիսացել  մշակված  ծրագրային  կոդի համար։ ", "նեյրոնային ցանցի  միջոցով  մոդուլացման  տեսակների նույնականացման  նպատակով  անալոգային  և  թվային  մոդուլացման  տեսակների համար  իրականացվել  է  մշակված  ցանցի  ուսուցանում,  որը  համապատասխանաբար տևել է 7․94 և 10․14 վարկյան։ Հետևաբար մշակված ցանցը սովորել է տարբերակել չորս անալոգային  մոդուլացման  տեսակներ  ընդամենը  7․94  վարկյանում  և  տասը  թվային մոդուլացման տեսակներ՝ 10․14 վարկյանում։ "], "paragraph_source_docs": [3, 3, 3, 3, 3, 3, 3, 3, 3, 3], "source_docs_file": "Control, Automation and Electrical Engineering.json"}