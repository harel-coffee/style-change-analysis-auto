{"paragraph_source_docs": [1, 1, 0, 1, 1, 1, 0, 1, 0, 0], "source_docs_file": "Informatics and Computer Systems.json", "paragraphs": ["Ատենախոսության  երրորդ  գլուխը  նվիրված  է  մշակված  ծրագրային փաթեթների,  իրականացման  համար  ընտրված  միջավայրի,  ծրագրավորման լեզվի,  ալգորիթմական  աշխատանքների  և  օգտագործման  սկզբունքների նկարագրությանը: ", "Ատենախոսության  չորրորդ  գլխում  զետեղված  են  ինքնակազմակերպվող համակարգերի  ուսումնասիրմանը  նվիրված  ծրագրային  փաթեթների,  ստացված տեսական  արդյունքերի  հիման  վրա  փորձարկված  ինչպես  նաև  մշակված նեյրոնային ցանցերի կողմից ստացված արդյունքերի համեմատական: ", "Վիրտուալացման  տեխնոլոգիաների  կիրառման  շնորհիվ  հնարավորություն  է ընձեռվում  տնտեսել  օգտագործվող  ռեսուրսները՝  ընդսմին  խուսափելով լրացուցիչ սերվերային տեխնիկայի  ներդրման ծախսերից՝ կիրառելով  «վճարել միայն օգտագործման ժամանակ» սկզբունքը:  Հարկ է նշել, որ ամպային համակարգերին առանձնահատուկ են նաև ճկունությունը, չափազանց մեծ հաշվողական ռեսուրսներն ու բարձր հուսալիությունը [3]։ ", "Բարդ  դինամիկական  համակարգերի  առանձնահատկությունն  այն  է,  որ նրանց հատուկ են որոշակի տիպի կարգավորվածություններ: Բարդ համակարգերը ժամանակի ընթացքում անցում են կատարում դեպի այսպես կոչված «ռեկուրենտ» վիճակների  բազմություն,  որից  համակարգը  դուրս  չի  գալիս  և,  արդյունքում, ռեկուրենտ  վիճակների  բազմության  մեջ  շարժման  սահմանափակումը  ծնում  է ներքին կարգավորվածություն: Կարգավորվածության առաջացման և կրիտիկական հատկությունների նման մեխանիզմն  անվանվում է  ինքնակազմակերպ կրիտիկականություն: ", "Մյուս  կողմից,  բջջային  ավտոմատները  կարող  են  բարդ  դինամիկական համակարգերի  մոդելավորման  հարմարավետ  միջոց  հանդիսանալ  այնքանով, որքանով դրանց միջոցով հնարավոր է նկարագրել համակարգերի ինքնակազմակերպ      կրիտիկականությունը։  Կատարված  հետազոտություններում որպես  բջջային  ավտոմատ  ընտրվել  է  ավազակույտի  և  rotor-router  մոդելները։ ", "Ավազակույտի մոդելով նկարագրվող ֆիզիկական երևույթների ուսումնասիրությունն  ավելի    արդյունավետ  դարձնելու  նպատակով  մշակվել  և գոյություն ունեն   գործիքաշարեր, որոնք իրականացնում են ավազակույտի մոդելի սիմուլյացիա և   տեսաբերում: Ավազակույտի մոդելի աշխատանքի ալգորիթմական կիրառություն  է  կատարվել  նաև  ոչ  բնական  համակարգերում,  ինչպիսիք  են՝ օրինակ, կլաստերային համակարգերը: ", "Ամպային տեխնոլոգիաներն ըստ կիրառման մոդելների դասակարգվում են հետևյալ կերպ [6]. •  Հանրային, •  Մասնավոր, •  Համայնքային, •  Հիբրիդային, Հանրային ամպը, որպես կանոն, տրամադրում է ծառայություններ, որոնք հասանելի են  բոլորին։  Նրա  հիմնական  առավելություններն  են`  ծրագրային  ապահովման համեմատաբար դյուրին տեղադրումը և ընդլայնման հնարավորությունը: ", "մոդելներ Ինքնակազմակերպվող  կրիտիկականության  հայեցակետն  առաջին  անգամ դիտարկվել է Բակի, Թանգի և Ուիզենֆիլդի [17] կողմից 1987 թվականին: Ընդսմին՝ կատարված  հետազոտություններում  որպես  բջջային  ավտոմատներ  ընտրվել  են ավազակույտի  և  rotor-router  մոդելները,  որոնք  մինչ  այժմ  հայտնի  են  որպես ինքնակազմակերպ  կրիտիկականությունը  նկարագրող  մեծ  տարածում  և հետաքրքրություն  առաջացնող  համակարգեր:  Ավազակույտի  մոդելը, լինելով բջջային  ավտոմատների  դաս,  հանդիսանում  է  ամենապարզ  տեսական  մոդելը, որտեղ  տեղի  ունի  ինքնակազմակերպ  կրիտիկականությունը  [18]։  Գոյություն  ունի ավազակույտի մոդելների հատուկ ենթադաս, որը կոչվում է աբելյան ավազակույտի մոդել։ ", "Համայնքային  ամպը  կառուցվում    մի  շարք  կազմակերպությունների  ընդհանուր պահանջների հիման վրա և ապահովում է այդ կազմակերպությունների կողմից համատեղ օգտագործման ենթակառուցվածքների հասանելիությունը: ", "Հիբրիդային ամպի միջավայրը բաղկացած է բազմաթիվ ներքին և/կամ արտաքին մատակարարներից  և  կիրառական  է  շատ  կազմակերպությունների  համար:  Ամպային հիբրիդ  պահոցները  հաճախ  օգտակար  են  տվյալների  արխիվացման  և  կրկնօրինակման գործառույթների  համար,  որոնք  իրենց  հերթին  հնարավորություն  են  ընձեռում տեղայնացված տվյալները փոխակերպել ամպային պահուստի: "]}