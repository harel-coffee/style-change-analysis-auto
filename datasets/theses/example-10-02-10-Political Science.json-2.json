{"paragraph_source_docs": [2, 2, 2, 2, 2, 2, 2, 2, 2, 2], "source_docs_file": "Political Science.json", "paragraphs": ["Գրականության մեջ հանդիպում են իրավագիտակցության կարգավորիչ գործառույթի  բացառման  վերաբերյալ  որոշ  դատողություններ:59  Մեր  կարծիքով` իրավագիտակցության  կարգավորիչ  գործառույթի  դերի  և  նշանակության  բացառումը անհատական  մակարդակում  ճշմարիտ  չէ,  քանի  որ  անհատական  մակարդակում առավելապես  կարևորվում  է  անհատական  իրավագիտակցությունը,  այսինքն`  անձի կողմից  սեփական  իրավունքների  և  պարտավորությունների  իմացությունը  և  դրանց վերաբերյալ սեփական գնահատականը: ", "Իրավագիտակցության  նորմատիվ-կանխատեսման  գործառույթը  պայմանավորված է  նախորդ  գործառույթներով:  Հասարակական  գիտակցությունը  կոչված  է  ապահովելու իրավունքի  նորմերի  իրականացումը,  կանխատեսելու  և  ընդհանրացնելու  իրավական во Сарат. ун-та, 1993, с. 39. կարգավորման  արդյունքները  և  գիտակցելու  դրա  հետագա  կատարելագործման օբյեկտիվորեն պայմանավորված ուղիները: ", "Իրավագիտակցության  ավանդական  և  խորապես  մշակված  գործառույթներից  են դաստիարակչական  և  գաղափարախոսական  գործառույթները:  Ակնհայտ է,  որ հասարակության  մեջ  տիրող  իրավական գաղափարների,  պատկերացումների, հայացքների,  պետության  կողմից  ընդունված  իրավական  նորմերի  իմացությունը  և գիտակցումը  անձի սոցիալականացման, քաղաքացիական ինքնագիտակցության ձևավորման, ինքնավերահսկման կարևոր պայմաններն են: ", "Ժամանակին իրավագիտակցության գաղափարախոսական գործառույթը համարվում էր առաջնային: Սակայն ներկայումս այդ մասին հետազոտողները փորձում են չբարձրաձայնել:  Այս  հանգամանքը  կարելի  է  բացատրել  պետության  կողմից  որևէ գաղափարախոսության  պարտադրման երևույթի նվազման հանգամանքով` տարբերություն  ԽՍՀՄ-ի,  որը  հարկադրաբար  տարածում էր  կոմունիստական գաղափարախոսությունը:  Այսօր  գաղափարախոսական  պլյուրալիզմի  պայմաններում գրեթե  վերացել  է  որևէ  գաղափարախոսության  բացահայտ  պարտադրման  երևույթը,  ինչն էլ,  կարծես  թե,  մի  փոքր  նվազեցրել  է  իրավագիտակցության  գաղափարախոսական գործառույթի դերակատարությունը հասարակական-քաղաքական գործընթացներում: ", "Խոսելով իրավունքի և իրավագիտակցության մասին, կարելի է պնդել, որ  կոնկրետ իրավական  երևույթները  գոյություն  ունեն  և  գործում  են  կոնկրետ  սոցիալական տարածության  մեջ,  որն  իրենից  ներկայացնում  է  հասարակական  հարաբերությունների կարգավորման  երկակի  մեխանիզմ:  Իրավունքն  այս  մեխանիզմի  ինստիտուցիոնալ  կողմն է,  իսկ  իրավագիտակցությունը`  նույն  մեխանիզմի  մարդկային,  հոգևոր,  բարոյական  և զգացմունքային  կողմը:  Իրավունքը  և  իրավագիտակցությունը  հասարակության իրավական  համակարգի  համակարգաստեղծ  տարրերն  են:  Եվ,  եթե  այս  երկու  տարրերից նույնիսկ մեկը բացակայում է, ապա տվյալ կառուցվածքը կորցնում է իր իմաստը: ", "Իրավունքի  և  իրավագիտակցության  միջև  տարբերությունները  կարելի  է  որոշել տարբեր չափանիշներով:  Իրավունքը  և  իրավագիտակցությունը  տարբերվում  են հասարակական  հարաբերությունների  վրա  ներգործության  մեխանիզմով:  Իրավունքը, իրավահարաբերության  սուբյեկտներին  ներկայացնելով  իրենց  իրավունքները  և ազատությունները,  նրանց  հաղորդելով  որոշակի  իրավական  պարտավորություններ, կարգավորում  է  նրանց  վարքը:  Իրավագիտակցության  միջոցով  այն  ձևավորում  է խթաններ,  անհատի  գործունեության  նպատակներ:  Եթե  իրավագիտակցությունը  միտք  է, գաղափար, զգացմունք, ապա իրավունքը ձևավորված օբյեկտիվությունն է: ", "Իրավունքի  և  իրավագիտակցության  փոխազդեցությունը  կարող  է  առաջ  բերել  մի շարք հակասություններ: Դա տեղի է ունենում այն դեպքերում, երբ առաջադեմ պետական և քաղաքական գործիչները, հասկանալով գործող իրավական նորմերի անհամապատասխանությունը  իրական  կյանքին,  հանդես  են  գալիս  հին  օրենքների փոփոխության և նոր օրենքների ընդունման օգտին: ", "Այսպիսով` իրավագիտակցությունը ներթափանցում է հասարակական հարաբերությունների  իրավական  կարգավորման  և  իրավական  ազդեցության  ամբողջ մեխանիզմի մեջ: ", "Իրավագիտակցության  ճիշտ  ըմբռնման  համար  հատուկ  նշանակություն  ունի իրավական  մշակույթի  վերլուծությունը:  Իրավական  մշակույթը,  որպես  մշակույթի հարաբերականորեն ինքնուրույն ձև, ունի հատուկ դեր և կարևորություն հասարակության սոցիալ-մշակութային տարածության մեջ: ", "Ըստ Վ. Կամինսկայայի և Ա. Ռատինովի` իրավական մշակույթը հասարակական և իդեալական  տարրերի  համակարգ  է,  որը  վերաբերում  է  իրավունքի  գործածության ոլորտին և դրա արտացոլմանը մարդկանց գիտակցության և վարքի մեջ:60 Որպես  հասարակության  իրավական  մշակույթի  տարրեր  են  հանդես  գալիս իրավական  ոլորտի  բաղադրիչները,  որոնք  կոչված  են  ծառայելու  որպես  չափորոշիչներ իրավունքի  սուբյեկտների  վարքի  համար  և  ապահովելու  հասարակության  և  անհատի համար  առաջանցիկ  զարգացում:  Այդ  բաղադրիչների  մեջ  սովորաբար  կարևորվում  են իրավունքը,  իրավահարաբերությունը,  պետական  կառույցները  և  հասարակական вопросы правового воспитания. Изд. М.,  Всесоюз, 1974, с. 43. կազմակերպությունները, որոնք ապահովում են իրավունքի իրացումը, իրավագիտակցությունը,  իրավական  վարքագիծը,  այսինքն`  մարդկանց  անմիջական գործողությունները իրավունքի իրացման և կիրառման հարցում: "]}