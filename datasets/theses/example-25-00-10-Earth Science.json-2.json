{"paragraph_source_docs": [2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2], "paragraphs": ["Ջավախքի հրաբխային լեռնաշղթայի գոտի Ջավախքի  հրաբխային լեռնաշղթայի  տարածքում լարվածության  թենզորը կառուցելու  համար  օգտագործվել  են  32  երկրաշարժերի  ֆոկալ  մեխանիզմների լուծումները,  որոնց  խզման  հարթությունների  պարամետրերի  (Strike,  Dip,  Rake) բաշխումը ներկայացված է  վարդի դիագրամաների (Rose Diagram) տեսքով (նկ․ 4․9)։ ", "Նկար 4․9 Ջավախքի հրաբխային լեռնաշղթայի գոտում լարվածության թենզորի կառուցման համար օգտագործված երկրաշարժերի խզման հարթությունների պարամետրերի (Strike, Dip, Rake)  բաշխման վարդի դիագրամաները Վերոնշյալ  երկրաշարժերի  ֆոկալ  մեխանիզմների  լուծումները  թույլ  են  տալիս ներկայացնել  խզման հարթությունների սահքի ուղղությունները (slip line) տարածական  ցանցի  միջոցով  (Շմիդտի  ցանց),  որտեղ  հստակ  առանձնանում  են սեղմման և ընդարձակման գոտիները (նկ․ 4․10)։ ", "Նկար 4․10 Երկրաշարժերի խզման հարթությունների սահքի ուղղությունները (slip line) Շմիդտի ցանցի վրա Պտտման օպտիմալացման (Rotational Optimization), իսկ այնուհետև Դիհեդրոնի մեթոդները  կիրառելով՝  որոշվել  են  լարվածության  գլխավոր  սեղմման,  միջանկյալ  և ընդարձակման  առանցքների  անկման (Pl.)  և  ազիմուտային (Az.)  անկյունների արժեքները,  ինչպես  նաև  գնահատվել  են  լարվածության  R  գործակցի  և  լարվածային ինդեքսի  R′  արժեքները։  Արդյունքում Ջավախքի հրաբխային լեռնաշղթայի տարածքի համար կառուցվել է լարվածության թենզորը (նկ․ 4․11): ", "Երկրաշարժերի  այս  խմբի  համար  հաշվարկված  լարվածային  ռեժիմը  մաքուր կողաշարժային է (SS)՝ R = 0.5 (նկ․ 4․11)։ ", "Սեղմման  լարվածության  σ1  մերձհորիզոնական  (pl.=12°)  առանցքն  ուղղված  է հյուսիս  արևելքից հարավ  արևմուտք (Az.=25°):  Ընդարձակման σ3 մերձհորիզոնական  (pl.=17°)  առանցքն  ունի  հյուսիս  արևմուտքից  հարավ  արևելք տարածման ուղղություն (Az.=119°)՝ գրեթե մերձլայնական կողմնորոշում (նկ․ 4․11)։ ", "σ1 σ3 Pl. (0) Az. (0) Stress Regime (SS) Նկար 4․11 Ջավախքի հրաբխային լեռնաշղթայի տարածքի համար կառուցված լարվածության թենզորը և լարվածային ռեժիմը Ջավախքի հրաբխային լեռնաշղթայի  տարածքի համար հաշվարկված լարվածության  թենզորի  համաձայն  այստեղ  գործում  են  հյուսիս  արևելք  -  հարավ արևմուտք  ուղղությամբ  սեղմման  և  հյուսիս  արևմուտք  -  հարավ  արևելք  ուղղությամբ ընդարձակման լարվածային դաշտեր (նկ․ 4․11)։ ", "Ջավախքի խզվածքային գոտի Առանձնացված  մյուս  գոտին,  որի  համար  կառուցվել  է  լարվածության  թենզորը, Ջավախքի ակտիվ խզվածքին հարող տարածքն է (նկ․ 4․7)։ ", "Այստեղ լարվածության թենզորը կառուցելու և լարվածային ռեժիմը գնահատելու համար օգտագործվել են 13 երկրաշարժերի ֆոկալ մեխանիզմների լուծումները, որոնց պարամետրերի բաշխումը ներկայացված է վարդի դիագրամաների տեսքով (նկ․ 4․12): ", "Նկար 4․12 Ջավախքի ակտիվ խզվածքին հարող տարածքում լարվածության թենզորի կառուցման համար օգտագործված երկրաշարժերի խզման հարթությունների պարամետրերի (Strike, Dip, Rake)  բաշխման վարդի դիագրամաները Այս գոտու համար ևս խզման հարթությունների սահքի ուղղությունները (slip line) ներկայացվել  են  տարածական  ցանցի  միջոցով  (Շմիդտի  ցանց),  որտեղ  սլաքներով նշված են յուրաքանչյուր խզման հարթության սահքի ուղղությունները (նկ․ 4․13)։ ", "Նկար 4․13․ Երկրաշարժերի խզման հարթությունների սահքի ուղղությունները (slip line) Շմիդտի ցանցի վրա Նշված 13 երկրաշարժերի խզման հարթությունների պարամետրերի որոշման և սահքի  ուղղությունների  (slip  line)  հաշվարկի  միջոցով,  Ջավախքի  ակտիվ  խզվածքի տարածքի  համար  կառուցվել  է  լարվածության  թենզորը  և  որոշվել  է  լարվածային ռեժիմը (նկ․ 4․14)։ ", "Նկ.  4․14-ում  տրված  են  լարվածության  գլխավոր  սեղմման,  միջանկյալ  և ընդարձակման  առանցքների  կողնորոշման  պարամետրերը,  համաձայն որոնց Ջավախքի  խզվածքին  հարող  տարածքում  լարվածային  ռեժիմը  վերնետքային  է  (TF)՝ կողաշարժային բաղադրիչով (SS) (նկ․ 4․14)։ ", "Սեղմման  լարվածության  σ1  մերձհորիզոնական  (pl.=10°)  առանցքն  ուղղված  է հյուսիս  արևելքից  -  հարավ  արևմուտք  (Az.=43°):  Ընդարձակման  σ3  մերձուղղաձիգ (pl.=72°)  առանցքն  ունի  հյուսիս  արևմուտքից  հարավ  արևելք  տարածման  ուղղություն (Az.=281°)։  Այս  գոտու  համար  լարվածության  R  գործակցի  արժեքը  գնահատվել  է  0.5, իսկ լարվածային ինդեքսի R′ արժեքը՝ 2.4 (նկ․ 4․14): ", "σ1 σ3 Pl. (0) Az. (0) Stress Regime (TF) Նկար 4․14 Ջավախքի ակտիվ խզվածքի տարածքի համար կառուցված լարվածության թենզորը և լարվածային ռեժիմը Ջավախքի  ակտիվ  խզվածքին  հարող  տարածքի  համար  հաշվարկված  լարվածության թենզորի  համաձայն  այստեղ  գործում  են  հյուսիս  արևելք  –  հարավ  արևմուտք ուղղությամբ սեղմման լարվածային դաշտեր (նկ․ 4․14)։ ", "Փամբակ-Սևան-Սյունիք խզվածքի հյուսիս-արևմտյան սեգմենտի գոտի Ուսումնասիրությունների  համար  առանձնացված  երրորդ  գոտին  դա  Փամբակ-Սևան- Սյունիք ակտիվ խզվածքի հյուսիս-արևմտյան սեգմենտին հարող տարածքն է (նկ․ 4․7): ", "Այստեղ լարվածության թենզորը կառուցելու համար օգտագործվել են 9 երկրաշարժերի ֆոկալ  մեխանիզմների  լուծումները,  որոնց  խզման  հարթությունների  պարամետրերի բաշխման վարդի դիագրամաները ներկայացված են (նկ․ 4․15)-ում: ", "Նկար 4․15․ Փամբակ-Սևան-Սյունիք ակտիվ խզվածքի հյուսիս-արևմտյան սեգմենտին հարող տարածքում լարվածության թենզորի կառուցման համար օգտագործված երկրաշարժերի խզման հարթությունների պարամետրերի (Strike, Dip, Rake)  բաշխման վարդի դիագրամաները Այդ 9 երկրաշարժերի ֆոկալ մեխանիզմների լուծման արդյունքներով որոշված խզման հարթությունների  սահքի  ուղղությունները  (slip  line)  ներկայացված  են  տարածական ցանցի վրա (Շմիդտի ցանց) (նկ․ 4․16)։ ", "Նկար 4․16 Երկրաշարժերի խզման հարթությունների սահքի ուղղությունները (slip line) Շմիդտի ցանցի վրա Երկրաշարժերի ֆոկալ մեխանիզմների լուծումներն օգտագործելով, ինչպես նաև հաշվի  առնելով  խզման  հարթությունների  սահքի  ուղղությունները,  ուսումնասիրվող գոտում  առանձնացված  երրորդ  տեղամասի  համար  կառուցվել  է  լարվածության թենզորը, և հաշվարկվել է լարվածային ռեժիմը (նկ․ 4․17)։ ", "Նկ. 4․17-ում ներկայացված է նշված գոտու լարվածության թենզորը, և տրված են լարվածության  գլխավոր  սեղմման,  միջանկյալ  և  ընդարձակման  առանցքների կողնորոշման  պարամետրերը,  ինչպես  նաև լարվածության  R  գործակցի  և լարվածային R′ ինդեքսի արժեքները: ", "Սեղմման  լարվածության  σ1  մերձհորիզոնական  (pl.=09°)  առանցքն  ուղղված  է հյուսիս  արևմուտքից  -  հարավ  արևելք  (Az.=302°):  Ընդարձակման  σ3  մերձուղղաձիգ (pl.=75°)  առանցքն  ունի  հյուսիս  արևելքից  հարավ  արևմուտք  տարածման  ուղղություն (Az.=71°) (նկ․ 4․17)։ ", "σ1 σ3 Pl. (0) Az. (0) Stress Regime (TF) Նկար 4․17 Փամբակ-Սևան-Սյունիք ակտիվ խզվածքի հյուսիս-արևմտյան սեգմենտի տարածքում լարվածության թենզորը և լարվածային ռեժիմը Ինչպես  Ջավախքի  խզվածքին  հարող  տարածքը,  այստեղ  ևս  գոտին բնութագրվում  է  ռադիալ  սեղմման  լարվածային  դաշտով:    Բայց,  ի  տարբերություն նախորդ  գոտու,  այստեղ  լարվածության  դաշտի  սեղմման  գերակշռող  ուղղություն  է համարվում  հյուսիս արևմուտք – հարավ արևելք ուղղությունը: ", "Հաշվարկված  լարվածության  թենզորի  համաձայն  այս  գոտու  լարվածային ռեժիմը վերնետքային է (TF) (նկ․ 4․17): ", "Ջավախքի  բարձրավանդակի  ամբողջ  տարածքի  համար  ևս  կառուցվել  է լարվածության  թենզորը։  58  երկրաշարժերի  ֆոկալ  մեխանիզմների լուծումներն օգտագործելով,  ինչպես  նաև  հաշվի  առնելով  խզման  հարթությունների  սահքի ուղղությունները,  ուսումնասիրվող  ամբողջ  գոտու  համար  կառուցվել  է  լարվածության թենզորը, և հաշվարկվել է լարվածային ռեժիմը (նկ․ 4․18)։ ", "Նկ. 4․18-ում ներկայացված է նշված գոտու լարվածության թենզորը, և տրված են լարվածության  գլխավոր  սեղմման,  միջանկյալ  և  ընդարձակման  առանցքների կողնորոշման  պարամետրերը,  ինչպես  նաև լարվածության  R  գործակցի  և լարվածային R′ ինդեքսի արժեքները: ", "σ1 σ3 Pl. (0) Az. (0) Stress Regime (TF) Նկար 4․18 Ջավախքի հրաբխային բարձրավանդակի տարածքում լարվածության թենզորը և լարվածային ռեժիմը Այս  գոտու  համար  լարվածային  ռեժիմը  վերնետքային  է  (TF)՝  կողաշարժային  (SS) բաղադրիչով  (նկ․  4․18):  Սեղմման  լարվածության  σ1  մերձհորիզոնական  (pl.=13°) առանցքն ուղղված է հյուսիս-արևելքից – հարավ-արևմուտք (Az.=54°): Ընդարձակման σ3  մերձուղղաձիգ  (pl.=69°)  առանցքն  ունի  հյուսիս-արևմուտքից  հարավ-արևելք տարածման ուղղություն (Az.=285°) (նկ․ 4․18)։ ", "Այսպիսով, Ջավախքի հրաբխային բարձրավանդակի և հարակից տարածքների համար  լարվածային  դաշտի  առանձնահատկությունները  վերլուծելու  նպատակով կառուցվել  են  լարվածության  թենզորները  և  որոշվել  են  լարվածային  ռեժիմները՝ հիմքում օգտագործելով երկրաշարժերր ֆոկալ մեխանիզմների լուծումները: "], "source_docs_file": "Earth Science.json"}