{"paragraphs": ["Հանրային  ծառայողների  էթիկական  վարքի  ամրապնդման  կարևորագույն գործիքներից  մեկը  էթիկական  ղեկավարումն  է,  երբ  էթիկապես  արհեստավարժ ղեկավարներն  իրենց  վարքով  օրինակ  են  ծառայում  մյուս  աշխատակիցների  համար, իրենց գործողությունների և որոշումների համար հաշվետու են հանրության առջև: Ընդ որում՝  հաշվետվողականությունը  վերաբերում  է  ոչ  միայն  սահմանված  կանոններին  և էթիկական  սկզբունքներին  համապատասխան  վարքի  ցուցաբերմանը,  այլ  նաև՝ պետական  մարմինների  ղեկավարության  կողմից  առաջադրված  նպատակների  և արդյունքների ապահովմանը: Հաշվետվողականության մեխանիզմները կարող են լինել ինչպես ներքին,  այնպես էլ  արտաքին՝ քաղաքացիական  հասարակության ինստիտուտների միջոցով: Հաշվետվողականության մեխանիզմները կարող են օգնել ՀՀ կառավարման  համակարգում  բարձրացնելու  պետական  մարմինների  գործունեության նկատմամբ  վերահսկողությունը՝  միաժամանակ  չխոչընդոտելով  ճկուն  մենեջմենթի իրականացմանը:  Հաշվետվողականության  մեխանիզմների  ձևավորումը  պետք  է ուղղված լինի. .  պետական  մարմինների  նպատակների,  առաջնահերթությունների,  հանրային զարգացման տեսլականների սահմանմանն ու հրապարակմանը, .  ըստ  պետական  կառավարման  ոլորտների՝  էթիկական  հիմնարար  արժեքների  և չափանիշների հաստատմանն ու ամրագրմանը, . սահմանված էթիկական չափանիշների և արժեքների ամրապնդմանն ու տարածմանը, . էթիկական արժեքների և արդյունքների ապահովմանը միտված թիմերի ձևավորմանը, . մարդկային ռեսուրսների զարգացմանը, .  հանրային  կազմակերպություններում  էթիկական  արժեքների  և  մրցակցային առաջնորդության վրա հիմնված ղեկավարման նոր մոդելի ձևավորմանը: ", "Բավականին երկարատև ժամանակամիջոցի ընթացքում, գիտության բնագավառում  պահպանվում  էր  այն  պատկերացումը,  որ  երիտասարդ  սերունդը քաղաքականապես  հակված  է  անտարբերության,  սակայն  տեսանելի  ապագայում,  մենք կարծում  ենք՝  երիտասարդության  ազդեցությունը  հասարակական  կյանքի  բազմաթիվ ասպեկտների  վրա  կաճի,  ու  նրանց  թիվը  կավելանա:  Երիտասարդությունը  կարող  է հասարակական  և,  այսպես  կոչվող,  «խորհրդարանական»  կազմակերպությունների ստեղծման  միջոցով  դառնալ  նոր  քաղաքական  հայացքների  տարածման  շարժիչ  ուժերից մեկը: ", "Մեր  պատկերացմամբ,  խոսել  երկրի  ու  հասարակության  կայուն  զարգացման, մասին  կարելի  է  միայն  այն  պայմանով,  որ  ձևավորված  պետք  է  լինի  պետական երիտասարդական արդյունավետ քաղաքականությունը, որպես պետության գործունեության  անկախ  ուղղություն,  ինչի  իրականացումը  կպահանջի  ակտիվ, շահագրգիռ  համագործակցության  քաղաքացիական  հասարակության  ինստիտուցիոնալ բաղադրիչների,  երիտասարդական  կազմակերպությունների  և  շարժումների  հետ,  և միտված  է  սոցիալական  միջավայրի  ձևավորմանը  երկրի  ինովացիոն  զարգացման գործում:  Նման  միավորումները  քաղաքական  գործընթացը  խթանում  են  «ներքևից», հասարակական  հարաբերությունների  մեջ  ինքնակառավարման  նոր  տարրեր  են ներարկում,  ուշադրությունը  կենտրոնացնում  են  իրավական  արժեքների  վրա,  ձևավորում են  երիտասարդների  վստահությունը  առ  այն,  որ  իրենց  ստատուսը  հավասարազոր  է պետությանը և սոցիալական ինստիտուտներին: ", "Բայց, չնայած  դրան,  գոյություն  ունի  նաև  ոչ  ֆորմալ  երիտասարդական խմբավորումների  գոյացման միտում, ինչը  պայմանավորված է սոցիալական ձևափոխումների  մասշտաբայնությամբ:  Քաղաքական  անկայունության  համատեքստում նման  միավորումները  իրենցից  զգալի  վտանգ  են  ներկայացնում,  գործիք  դառնալով արմատական և ծայրահեղական քաղաքական կազմակերպությունների ձեռքին: ", "Մեր պատկերացմամբ, երիտասարդության դիրքորոշումը հասարակության մեջ մեր ժամանակի մեծ մարտահրավեր է, իսկ ինքը երիտասարդությունը ինչպես առաջ էր մնում է բնակչության  խմբերից  նվազագույն  ազդեցիկը  և  սոցիալապես  առավել  ճնշվածը: ", "Վերաբերմունքը  երիտասարդության  հանդեպ  պատմական  դարաշրջանների  փոփոխման հետ  փոխվում  և  փոխվում  է  նրա  դերը  հասարակության  կյանքում:  Օրինակ,  XX  դարի երկրորդ  կեսին  երիտասարդների  համար  առաջնային  նշանակություն  ստացած խաղաղության պահպանումը համայն աշխարհաում, սառը պատերազմի դադարեցումն ու երկու  երկրների  միջև  գործընկերական  հարաբերությունների  հաստատմը:  Հենց երիտասարդությունն  է  խաղացել  առանցքային  դերը  «թշնամու  կերպարի»  ոչնչացման գործում:  Այդ  ընթացքում  երիտասարդությունը  վերապրեց  նաև  մի  շարք  ճգնաժամեր, ինչպիսին  էին  ինքնաիրացման,  սոցիալիզացման  և  ադապտացման,  պետական իշխանության մարմիններին վստահության ճգնաժամը, անհատականացման ճգնաժամը: ", "Ամերիկացի  հետազոտող  Վ.  Սապիրոն  քաղաքական  սոցիալականացման  գլխավոր խնդիրների շարքում առանձնացնում է մարդկանց մոտ քաղաքական կողմնորոշումների և հմտությունների  ձևավորման  հիմնախնդիրը:100  Նա  անդրադառնում  է  նաև  քաղաքական սոցիալականացման  գործընթացի  վրա  գլոբալացման  գործոնի  ազդեցությանը  և  դրա հետևանքներին`  նշելով,  որ  այդ  դաշտում  հետազոտությունները  սակավաթիվ  են  և հիմնականում ընդգրկում են մակերեսային հարցեր: Նա գտնում է, որ գլոբալացումը առաջ է բերում  սոցիալականացման  ավելի լայն շրջանակներ,  որոնք  ավելի  մեծ հնարավորություններ  են  տալիս  մարդկանց  ինքնության  ընտրության  համար`  առանց Political Socialization Theory and Research. The Free Press, New York, 1977, p. 115-142. հիմնվելու  ազգային-ցեղային  գործոնի  վրա:  Նրանք  կարող  են  ուղղորդվել  տեղականից դեպի ընդհանուրը, պետականից դեպի վերազգայինը և այլն:101 Նկատենք,  որ  Սապիրոյի  վերոնշյալ  գաղափարը  իրատեսական  է  արդի գլոբալացման  պայմաններում։  Սակայն  այն  հաճախ  ազգային  պետություններին,  որոնք որդեգրել  են  ժողովրդավարացման  ուղին,  գցում  է  մոլորությունների  մեջ,  քանի  որ  օտար քաղաքական,  մշակութային  արժեհամակարգը  և՛  դժվար  է յուրացնել,  և՛  միևնույն ժամանակ  հարց  է  առաջանում,  արդյո՞ք  դա  ճշմարիտ  է,  քանի  որ  այդ  դեպքում  ազգային- մշակութային  բազմաթիվ  արժեքներ  ստիպված  պետք  է  իրենց  տեղը  զիջեն  նոր,  օտար արժեքներին,  որի  դեպքում  արդեն  իսկ  դժվար  է  դառնում  խոսել  ամբողջական  ազգ- պետության  լինելիության  մասին:  Մեր  համոզմամբ`  քաղաքական  սոցիալականացումն առանց ազգային ինստիտուների ներգրավման չի կարող լինել արդյունավետ: ", "Հարցաշարը  կազված  է  եղել  հարցերից,  որոնք  վերաբերել  են  պետական մարմիններում  առկա  հիմնական  էթիկական  նորմերին,  սկզբունքներին  և  գործող կարգավորումներին,  մասնավորապես՝  շահերի  բախման  կանխման  և  կարգավորման, կոռուպցիոն  ռիսկերի,  պետական  կառավարման  էթիկական  չափանիշների,  հանրային ծառայողների քաղաքական զսպվածության, լոյալության, էթիկական վարքականոնների, էթիկական  հանձնաժողովների, էթիկական  կրթության  և վերապատրաստման, էթիկական ղեկավարման, վարչական ռեսուրսների յուրացման և վատնման,  հետծառայողական  գործունեության  կարգավորումների,  մարդկային ռեսուրսների  կառավարման  և  պետական  մարմինների  կազմակերպական  մշակույթի նորմերի հիմնախնդիրներին: ", "Քաղաքական  սոցիալակացման  գործընթացը  տարբեր  հասարակություններում ընթանում  է  տարակերպ,  և,  միևնույն  ժամանակ,  չի  կարելի  առանց  սխալմունքների սոցիալականացման  որևէ  մոդել  կիրառել  բոլոր  տիպի  հասարակություններում:  Այս գործում  խիստ  կարևոր  նշանակություն  ունեն  առաջին  հերթին  ազգային,  մշակութային արժեհամակարգերը,  որոնք  չի  կարելի  անտեսել  քաղաքական  սոցիալականացման politiques. N. 5, Seuil, 1978, p. 103,108,109. գործընթացի  ժամանակ:  Այս  կապակցությամբ  Հուգը  իրավացիորեն  նշում  է,  որ քաղաքական սոցիալականացման գործընթացն ազգային և մշակութային առանձնահատկությունների  տեսանկյունից  ուսումնասիրելը  առավել  արդիական  է  նոր ժողովրդավարությունների համար, որտեղ այդ գործընթացը շատ հաճախ տեղի է ունենում լուրջ ցնցումների ուղեկցությամբ:105 Քաղաքական  սոցիալականացման  գործում  ամենակարևոր  դերակատարությունն ունի  երիտասարդությունը,  և  այս  մասին  իրավացիորեն  նշում  են  բազմաթիվ հետազոտողներ:  Սակայն  հարկ  է  նկատել,  որ  երիտասարդների  քաղաքական սոցիալականացումը կարող է տեղի ունենալ երկու ճանապարհով, ինչը որոշ հեղինակներ (օրինակ`  Դ.  Օուենը,  Ռ.  Դալտոնը106  և  այլք)  դասակարգում  են  քաղաքական գործունեություն  և  քաղաքացիական  մասնակցություն  կատեգորիաների:  Քաղաքական գործունեությունը  ենթադրում է  մասնակցություն  քաղաքական  ինստիտուտների գործունեությանը,  ինչպես  օրինակ`  քվեարկություն,  թեկնածության  առաջադրում, ընտրարշավ, հանրահավաք,  անդամակցություն կուսակցությանը, քաղաքական բանավեճեր և այլն: Քաղաքական գործունեությունը՝ որպես քաղաքացի-սուբյեկտ, կապված է  պարտավորությունների  կատարման,  որոշակի  նորմերի  պահպանման,  իրավունքների իրագործման  ձևական  պարտականությունների  հետ:  Այն  ենթադրում  է  նաև  քաղաքական փոխադարձ  հանդուրժողականություն:  Քաղաքական  սոցիալականացման  այս  ձևը ենթադրում է սահմանափակ քաղաքական մասնակցություն` հիմնված միայն սահմանված համապատասխան  չափորոշիչների  վրա,  որոնք  համահունչ  են  գործող  քաղաքական կարգին:  Այս  դեպքում  քաղաքացիների  իրավագիտակցությունը  գտնվում  է  պասիվ վիճակում։ ", "Երիտասարդության  քաղաքական  ակտիվության  ներկա  փուլում  կարևոր  է պահպանել  և  ուժեղացնել  միջազգային  համագործակցության  ամրապնդման  և երիտասարդների  միջավայրի  բոլոր  մակարդակներում  ինտեգրացիոն  գործընթացների նկատմամբ հետաքրքրությունը: Համարվում է, որ հենց այժմ կայացած կարելի է համարել ակտիվ  երիտասարդական  քաղաքականությունը,  որը  հետագայում  զուգակցվում  էր հատուկ    շրջանակային  և  ճյուղային  օրենքների  մշակմամբ  և  ընդունմամբ,  օրենքների, որոնք ուղղված են երիտասարդության իրավիճակը բարելավմանը, նրա իրավունքների ու շահերի  պաշտպանությունը,  ինչի  արդյունքում  բարձրացավ  երիտասարդների  պետական քաղաքականության որակը: ", "Վերջին  տարիներին  զգացվում  է  հասարակության  ու  պետության  էական ուղղվածությունը  դեպի  երիտասարդության  խնդիրների  լուծման  կառուցողական  ուղիների և  միջոցների  հայթայթումը:  Մեր  տեսանկյունից,  պետական  երիտասարդական քաղաքականության  և  նրա  հետ  կապված  ռազմավարական  քաղաքական  նպատակների ձևավորման  ընթացքում  պետք  է  հաշվի  առնել  նոր  սոցիալական  պայմանների տրամաբանությունը,  ինչպես նաև երիտասարդ սերնդի առողջ սոցիալական զարգացման գործում շահագրգռված հասարակության պահանջները, կարիքներն ու շահերը: Ակնհայտ է երիտասարդության զարգացման ամբողջական հայեցակարգի ստեղծման անհրաժեշտությունը:  Սոցիալ-տնտեսական,  սոցիալ-մշակութային  և  սոցիալ-քաղաքական հարաբերություններում  երիտասարդության  մասնակցության  աստիճանը  հետզհետե կնվազի քանի դեռ անհետաձգելի միջոցներ չեն ձեռնարկվել պետական երիտասարդական քաղաքականության  ոլորտում,  ինչը  բացասական  ազդեցություն  է  թողնելու  երկրի սոցիալական  և  տնտեսական  զարգացման  ամբողջական  տեմպերի  վրա:  Տեղական  և մարզային  իշխանությունները  պետք  է  խրախուսեն  և  աջակցեն  շահագրգռված երիտասարդների  գործունեությունը  երիտասարդների  համար  ակումբներ  և  ըստ հետաքրքրությունների  խմբեր  կազմակերպելու  գործում,  օրինակ,  տրամադրելով ֆինանսական աջակցություն և երիտասարդական խմբերի համար նյութական պայմաններ ստեղծելով:  Մեծամասնությանը  պետք  է  խորհուրդներ  տալ,  ուղղորդել  և  աջակցել  այն առումով,  թե  ինչպես  լավագույնս  մասնակցել  կարևոր  որոշումներ  կայացնելու  և  այլ գործունեությանը,  որը  ազդում է  երիտասարդության շահերի  վրա  դպրոցում, երիտասարդական  խմբերում  և  ընդհանրապես  հասարակության  մեջ:  Հաճախ երիտասարդները  արդեն  ձևավորած  են  լինում  կարծիքներ,  թե  ինչպես  կարելի  է բարելավել  կյանքը,  հասարակության  որոշակի  խնդիրներ  լուծել,  բայց  նրանք  չունեն իշխանությունների  անհրաժեշտ  աջակցությունն ու օգնությունը մտածվածը է գործնականում  իրականացնելու  համար:  Երիտասարդներին  անհրաժեշտ  է  խրախուսել, որպեսզի  մասնակցեն,  անդամագրվեն  բոլոր  տեսակի  քաղաքացիական  հասարակության կազմակերպություններում:  Հետևաբար,  կարևոր  է,  որ  նրանց  ընտրություն  տրվի,  ինչպես նաև  մասնակցելու  գործընթացին լուրջ  աջակցություն  ապահովվի  բոլոր  տեսակի կազմակերպությունների  և  խմբերի,  ինչպիսիք  են  քաղաքական  կուսակցությունները, հատուկ կազմակերպությունները, և այլն: ", "Սակայն,  չնայած  երիտասարդության  որոշ  խնդիրների  լուծման  հարցում  նկատելի փոփոխությունների  և  իրական  արդյունքների, պետությունը  դեռևս  կանգնած  է տնտեսական,  իրավական  և    կազմակերպական    պայմանների  ու  երիտասարդների ինքնորոշման  իրականացման  երաշխիքների  տրամադրման, իր  կարգավորիչ  և սոցիալիզացման  գործառույթների լիարժեք  իրականացմանը  ուղղված  շատ լուրջ աշխատանք իրականացնելու անհրաժեշտության արջև: ", "Երկրի  քաղաքական  կյանքում  երիտասարդության  դերի  աճող  կարևորությունը բնականաբար արտահայտվում է հասարակական զարգացման որոշակի գործընթացներում:  Երիտասարդության  դիրքորոշումն  ու  դերը  հասարակության  մեջ,  նրա հանդեպ  հասարակության  վերաբերմունքը,  ձեռք  է  բերում ցուցանիշային  ցուցիչ գործառույթը,  որը  թույլ  է  տալիս  գնահատել  տվյալ  հասարակության  արագ  առաջընթացի ունակությունը  և  ժամանակակից  չափանիշներին  համապատասխանելը:  Ընդհանուր առմամբ,  քաղաքական  իրավիճակը  երկրում  որոշում  է  քաղաքական  գործընթացում մասնակցելու գործում երիտասարդության ընդգրկելու կամ բացառման աստիճանը: ", "Ընդգծենք,  որ  մինչ  օրս  ցանկացած  զարգացած  երկրում  երիտասարդությունը ճանաչվում  է  հասարակության  համար  նշանակալի  սոցիալական  ռազմավարական ռեսուրս,  և  դա՝  հատկապես  բարեփոխումների  ընթացքում:  Երիտասարդ  սերունդը  տվել, ակտիվ  քաղաքական  գործունեություն  ծավալելու  պատրաստակամություն  է  ցուցադրում, իրենից ներկայացնում է ներուժ, որի ներդրման իրացումից կախված կլինի երկրի սոցիալ- քաղաքական և մշակութային զարգացմանը: ", "Անցման փուլում գտնվողհասարակության ներկայիս պայմաններում երիտասարդությունը  թերևս  ամենակարևոր  սոցիալական  ռեսուրսն  է  հասարակությանը առերեսվող ռազմավարական խնդիրների տեսանկյունից: Չնայած այն հանգամանքին, որ երիտասարդների  միջավայրում  նկատելի  է  առաջընթացը  դեպի  ժողովրդավարություն (համապատասխան  դրույթների  ու  նորմերի  ընկալման  և  ընդունման  իմաստով), վերջնականապես  փոխել  երիտասարդների  վերաբերմունքը  քաղաքականության  հանդեպ հնարավոր է միայն այն բանից հետո, երբ ինքն իրեն քաղաքական գործընթացի իրական ակտոր  կգիտակցի:  Դա  հնարավոր  կլինի  այն  ժամանակ,  երբ  պետությունը  պետական երիտասարդական քաղաքականությունը իրական, այլ ոչ թե պաշտոնապես առաջնահերթ կդարձնի: ", "Այսօր  քաղաքագիտական  հետազոտություններում  մեծ  ուշադրություն  է  դարձվում տեղեկատվական հասարակությունում տեղեկատվական տեխնոլոգիաների ազդեցությամբ առաջացող քաղաքական սոցիալականացման նոր ձևերին, մեխանիզմներին, գործակալներին և գործակալություներին։ ", "Կատարված վերլուծությունը ցույց է տալիս, որ երիտասարդների մեծամասնությունը արտահայտում  են  հետաքրքրությունը  հասարակության  կյանքում  իրենց  սեփական քաղաքական  մասնակցության  վերաբերյալ:  Այդպիսի  մասնակցության  աստիճանը մեծապես կախված է երիտասարդության հանդեպ  պետական իշխանության լոյալությունից, կոնկրետ քաղաքական գործընթացի ընթացքից՝ բնակչության քաղաքական ակտիվության աճի կամ անկման, ինչպես նաև երկրում քաղաքականության մեջ  զանգվածային  ներգրավվածության  աստիճանց:  Ժամանակակից  քաղաքական գործընթացի  ակտոր  դառնալու  պայմանները  երիտասարդության  համար  կախված  են քաղաքական  ռեժիմի  ձևից,  ինքնին  քաղաքական  գործընթացի  ձևից  և  փուլից, պաշտոնական  ուժային  կառույցներին  ԶԼՄ-ների  հաշվետվողականության  աստիճանից, սոցիալ-քաղաքական  կյանքի  տեղեկատվական  բաղադրիչի  զարգացման  մակարդակից, «սպառողական հասարակության» իդեալների տարածման աստիճանից: ", "Երիտասարդությունը  գրավում է քաղաքական  գործիչների  և կարծիք ձևավորողների  ուշադրությունը,  որպես  խոշոր  ուժային  ռեսուրս,  քաղաքական առաջնորդների և վերնախավի օրինականության աջակից, այն քաղաքական գործընթացի արդյունավետ  գործուն  ակտոր  է:  Երիտասարդության  քաղաքական  ձևավորման գործընթացների  վերլուծությունը  ցույց  է  տալիս,  որ  երիտասարդ  սերունդը,  ինչպես  նաև ժամանակակից  հասարակությունն  ընդհանրապես,  բավականաչափ  մասնատված  է, այսինքն  քաղաքական  մասնակցության  բնույթի  և  բովանդակության  տեսանկյունից անհամասեռ է: Մի կողմից, կա իր վճիռներում անկախ երիտասարդների ոչ բազմաթիվ մի խումբ,  ովքեր  արդեն ունեն  հաստատված քաղաքական տեսակետներ  ու  համոզմունքներ: ", "Նրանք  ակտիվ  են  և  ինքնուրույն,    նրանցից  է  ձևավորվում  կուսակցական  մեծահասակ վերնախավի  կադրային  ռեզերվը:  Իսկ  մյուս  կողմից,  կա  երիտասարդների  մի  մեծ  խումբ, ովքեր  մասնակցում  են  ընտրություններին  միայն  այն  ժամանակ,  երբ  քաղաքական  ուժը կարող  է  դիպչել  նրանց  շահերին:  Այս  առումով  եզրակացնում  ենք,  որ  կարևոր  է տարբերակված  կիրառել  քաղաքական  տեխնոլոգիաները.  նրանցից  որոշները  պետք  է հաշվի  առնի  երիտասարդությունը  որպես  ամբողջություն,  իսկ  մյուսները`  ուղղված  լինեն երիտասարդության միայն առանձին հատվածներին և խմբերին: ", "Ամփոփելով  վերը  նշված  եզրակացությունները,  նշենք,  որ  երիտասարդություն ասելով, կհասկանանք  դեռ չկայացած հատուկ համոզմունքներով,  մաքսիմալիզմով, փոքր կենսափորձով, ժամանակակից հասարակությունում սոցիալապես ողջունելի հաստատված դերերի  բացակայությամբ,  սոցիալական  և  քաղաքական  կյանքում  վարվելաձևի ինվերսիայով  պայմանավորված  կարծիքներով,  արժեքներով  և  շահերով  մարդկանց կոնկրետ սոցիալական և տարիքային խմբերը: Երիտասարդությունը որպես  քաղաքական գործընթացի  ակտոր  ակտիվ  զբաղեցնում  է  կյանքում  իր  դիրքը,  ձեռք  բերելով ժամանակակից աշխարհում քաղաքական պրակտիկայի փորձը: ", "վերլուծություն Քաղաքական  գործընթացները  ժամանակակից  աշխարհում  բնութագրվում  են բազմաչոփողականությամբ  և  բազմազանությամբ:  Ուսումնասիրության  առանձնակի հետաքրքրություն  են  ներկայացնում  արդիականացման  գործընթացները,  քանի  որ արդիականացումնինքնին  ազդում  է  բնակչության  բոլոր  հատվածների  վրա,  այդ  թվում,  և նույնիսկ  ավելի  շատ,  երիտասարդության  վրա,  որը  երկրների  և  տարածաշրջանների ապագա քաղաքական զարգացման համար իրական ներուժ ունի: ", "Հրատապ  սոցիալապես  նշանակալի  խնդիրներից  մեկն  է  ժամանակակից ժողովրդավարական  պետության  արդիականացման  միտումների  հետ  կապված քաղաքականության  խնդիրների լուշման  հարցերում  երիտասարդական  ռեսուրսի ներգրավելն  է:  Հարկ  է  նշել,  որ  արդիականացման  հեռանկարները  են  ավելի  սերտորեն կապում  են  սոցիալական  այն  շերտի  հետ,  որը  կոչված  է  իրականացնել  կյանքում նախանշված  փոփոխությունները (հաղթահարել համաշխարհային  տնտեսական ճգնաժամի  հետևանքները,  գլոբալիզացիայի  հակասական  գործընթացները  հասկանալ), հետևաբար երիտասարդ սերնդի որակական կարգավիճակից է կախված լինելու սպասվող բարեփոխումների հնարավորությունն ու հաջողությունը: ", "Համացանցի  ի  հայտ  գալը  ծնունդ  տվեց  բազմաթիվ  լավատեսական  հույսերի` կապված  առավել  կատարյալ  սոցիալական  կարգի  ձևավորման  հետ:  Ենթադրվում  էր,  որ տեղեկատվության  համընդհանուր  դյուրամատչելիությունը  աստիճանաբար  կկրճատի սոցիալական  անհավասարությունը,  պետության  գործառույթները  առավելագույնս կկրճատվեն, իսկ իշխանական ինստիտուտների նկատմամբ հասարակության վերահսկողությունը կտրուկ կմեծանա:111 Սակայն այս լավատեսական միտումներից բացի նկատվեցին  նաև  պետության  կողմից  քաղաքացիների  նկատմամբ  վերահսկողության  նոր միջոցներ՝ կապված տեղեկատվական տեխնոլոգիաների հետ։ ", "Համացանցը՝  որպես  քաղաքական  սոցիալականացման  գործակալ,  կարող  է մասնակցության մակարդակի նվազման միտումների նպաստել քաղաքական Սարվարդ հրատ., Եր., 2009, էջ 111-116։ ", "Քաղաքական արդիականացման գիտական գրականության վերլուծությունը, թույլ է տալիս  հասկանալ  տվյալ  գործընթացի  հիմքը:  Արդիականացման  վերաբերյալ  դասական աշխատանքները  պատկանում  են  Ա.Կոնտեի,  Հ.Սթենսերի,  Կ.Մարքսի,  Մ.Վեբերի, Է.Դյուրկհեյմի  և  ուրիշների  գրչին:  Արդիականացման  նպատակները,  ռեսուրսները, տեսակներ,  փուլը  սահմանելու  գործում  կարևոր  ներդրում  են  ունեցել  այնպիսի գիտնականները,  ինչպես  Գ.Ալմոնդը,Դ.Բելլը,  Ս.Վերբան,  Ռ.Ինգիլհարտը,  Ս.Փարսոնսը  և այլոք։ "], "paragraph_source_docs": [1, 0, 0, 0, 0, 0, 2, 1, 2, 0, 0, 0, 0, 0, 0, 2, 0, 0, 0, 0, 0, 0, 2, 2, 0], "source_docs_file": "Political Science.json"}