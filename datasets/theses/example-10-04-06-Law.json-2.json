{"paragraph_source_docs": [0, 0, 3, 4, 2, 2, 2, 2, 2, 2], "paragraphs": ["Ընդհանուր  առմամբ,  իշխանության  որևէ  ճյուղին  պատկանող  պետական  մարմինների կարգավիճակին նվիրված յուրաքանչյուր օրենսդրական ակտ զուգահեռաբար լուծում է իշխանությունների  բաժանման  և  դրանց  հավասարակշռման  խնդիրը,  ապահովում  այդ սկզբունքի գործնական կիրառումը: ", "Իշխանության  տարբեր  ճյուղերի  բարձրագույն  մարմինների  փոխհարաբերության խնդիրները  մշտապես  առանձնացել  են  իրենց  բարդությամբ:  Սահմանադրական դրույթները  ոչ  միշտ  են  բավարար  եղել  այդ  ոլորտում  ծագող  սոցիալական հակասությունները  հարթելու  համար:  Պետական  իշխանության  բարձրագույն մարմինները  հավասարապես  արտահայտում  են  ժողովրդի  ինքնիշխանությունը  և ապահովում  վերջինիս  միասնականությունը:  Իշխանությունների  բաժանումը  սոսկ լիազորությունների  տարանջատում  է՝  առանց  խաթարելու  պետական  իշխանության միասնականությունը: ", "ոտնահարում  հա սա րա կա կա ն  կարգը,  ինչպես  նաև'  քա ղ ա քա ցիների  և  Խորհրդային  իշխանության  իրա ­ վունքները:  Նման  դեպքերում  տեղական  իշխանությունները  կիրառում  են  իրենց  լիազորությունները  հա­ սարակական  կարգն  ապահովելու  համար: ", "Արտաքսման նպատակով կատարված կալանավորման օրինականության հարցը քննարկվել է նաևԴուգոզն ընդդեմ Հունաստանի գործի դատաքննության ընթացքում, որ- ում Դատարանը բացահայտել է 5-րդ հոդվածի 1 կետի «f» ենթակետի խախտում: Չնայած արտաքսելու համար ներպետական օրենսդրությունում կային իրավական հիմքեր, Դա- տարանը  նշել  է,  որ  արտաքսման    թույլտվությունը  տրվել  է  (ավագ  դատախազի  եզրա- կացությունից հետո նախարարության համանման որոշման կիրառումը, որը վերաբերել է  վարչական  արտաքսում  սպառնացող  անձանց  կալանավորմանը)  ոչ  ներպետական օրենսդրությամբ  այդ  իրավասությունն  ունեցող  մարմնի  կողմից,  և  որ  ներպետական օրենսդրությամբ սահմանված «հասարակական վտանգի» պահանջները չեն կատարվել: ", "Նույն  հոդվածով  նախատեսված  են  Կառավարության  այդ  լիազորության իրականացման  որոշ  սահմանափակումներ։  Կառավարությունն  օրենքի  նախագծի առնչությամբ  իր  վստահության  հարցը  նույն  նստաշրջանի  ընթացքում  կարող  է  դնել ոչ  ավելի,  քան  երկու  անգամ։  Կառավարությունը  չի  կարող  դնել  իր  վստահության հարցը սահմանադրական օրենքի ընդունման առնչությամբ, ինչպես նաև ռազմական կամ արտակարգ դրության ժամանակ։ ", "Կարծում ենք, որ այս հոդվածի իրավադրույթները որոշակի ճշգրտման կարիք ունեն։ ", "Նախ անհրաժեշտ է ճշտել Կառավարության կողմից իր վստահության հարցը դնելու  պահը։  Տեսականորեն  Կառավարությունը  կարող  է  իր  վստահության  հարցը դնել  նախագիծը  ներկայացնելու  պահին  կամ  Ազգային  ժողովում  նախագծի քննարկման  որոշակի  փուլում  կամ  Ազգային  ժողովի  կողմից  նախագիծը քվեարկության դնելուց հետո՝ չընդունելու դեպքում։ ", "Բացի  դրանից,  ըստ  Սահմանադրության՝  Կառավարության  համար  ընդունելի ուղղումներով  քվեարկության  կարող  են  դրվել  միայն  այն  օրենքների  նախագծերը, որոնց  օրենսդրական  նախաձեռնության  բացառիկ  իրավունքը  պատկանում  է Կառավարությանը։  Սակայն  գործնականում  Կառավարությունը  կարող  է  իր վստահության  հարցը  դնել  նաև  այն  օրենքների  առնչությամբ,  որոնց  օրենսդրական նախաձեռնության  բացառիկ  իրավունքը  իրեն չի  պատկանում։  Արդյունքում առաջանում է նոր՝ նախորդի հետ փոխկապակցված խնդիր։ Ազգային ժողովը կարող է ընդունել Կառավարության համար կարևոր օրենքը վերջինիս համար անընդունելի ուղղումներով։  Ուստի  նպատակահարմար  կլիներ  քննարկվող  հոդվածի  2-րդ  մասով ամրագրել,  որ  Կառավարությանը  վստահություն  հայտնելու  մասին  որոշման նախագիծն  ընդունելու  դեպքում  ներկայացված  օրենքի  նախագիծը  համարվում  է ընդունված «Կառավարության համար ընդունելի ուղղումներով»։ ", "Ծրագրին հավանություն չտալու հիմքով հրաժարականը վերաբերում է միայն նոր  ձևավորված  Կառավարությանը։  Վարչապետի  նշանակումը  բոլոր  դեպքերում Ազգային  ժողովի  մեծամասնության  կամարտահայտության  արդյունք  է։  Ազգային ժողովի՝ գործադիր իշխանության նկատմամբ վերահսկողական գործառույթն ինքնին ենթադրում  է,  որ  Կառավարությունը  պետք  է  գործի  Ազգային  ժողովի  կողմից հավանության  արժանացած  ծրագրի  շրջանակներում։  Նոր  Կառավարության ձևավորման  գործընթացը  կարելի  է  համարվել  ավարտված  միայն  այն  դեպքում,  երբ նրա  ծրագիրը  արժանանում  է  Ազգային  ժողովի  հավանությանը։  Միայն  Ազգային ժողովի կողմից ծրագրին հավանություն տրվելուց հետո Կառավարությունը կարող է իրականացնել  սահմանադրորեն  ամրագրված  իր  գործառույթները։  Եթե  Ազգային ժողովը հավանություն չի  տալիս Կառավարության ծրագրին,  ապա Կառավարությունը ներկայացնում է իր հրաժարականը։ ", "Սակայն  դրանով  գործընթացը  չի  կարող  ավարտվել։  Սահմանադրության  151- րդ  հոդվածին  համապատասխան՝  եթե  Ազգային  ժողովը  Կառավարության  ծրագրին հավանություն  չտալուց  հետո  չի  կարողանում  ընտրել  նոր  վարչապետ  կամ հավանություն  չի  տալիս  նոր  վարչապետի  կողմից  ձևավորված  Կառավարության ծրագրին,  ապա  այն  արձակվում  է։  Այդպիսի  կարգավորումը  տրամաբանորեն հիմնավորված է, քանի որ երկու  անգամ  անընդմեջ երկու  տարբեր Կառավարությունների  կողմից  ներկայացված  ծրագրերին  հավանություն  չտալը վկայում  է  այն  մասին,  որ  առկա  է  ոչ  թե  կառավարական,  այլ  խորհրդարանական ճգնաժամ։  Դա  վկայությունն  է  այն  հանգամանքի,  որ  Ազգային  ժողովում  այլևս  չկա կայուն  մեծամասնություն,  որն  ի  վիճակի  է  ապահովելու  հավանություն՝  իր  կողմից ընտրված երկու տարբեր վարչապետների ղեկավարած Կառավարության ծրագրերին։ "], "source_docs_file": "Law.json"}