{"paragraph_source_docs": [7, 7, 7, 7, 7, 7, 7, 0, 7, 7], "paragraphs": ["Ատենախոսության կառուցվածքը Ատենախոսությունը բաղկացած է ներածությունից, երեք եզրակացությունից  և  105  հղում  պարունակող  գրականության  ցանկից:  Աշխատանքի ընդհանուր ծավալը 109 էջ է և պարունակում է 51 նկար: ", "նշանակությունը Ռադիոլոկացիոն  կայանը  էլեկտրոնիկական  սարք  է,  որի  նպատակն  է  օբյեկտի հայտնաբերումը  և  տեղորոշումը:  Նրա  աշխատանքի  սկզբունքը  կայանում  է  որոշակի ազդանշանի  ճառագայթման  և  անդրադարձած  ազդանշանի  դետեկտման  մեջ: ", "Ռադիոլոկացիոն  կայանները  համընդհանուր  կերպով  ընդունված  է  անվանել  ռադար: ", "«Ռադար»  բառը  ի  սկզբանե  եղել  է  հապավում  անգլերեն  “radio  detection  and  ranging” արտահայտության,  բայց  այսօր  այդ  տեխնոլոգիան  այնքան  տարածված  է,  որ  այն դարձել է սովորական գոյական: ", "Ռադիոլոկացիոն կայանները օգտագործվում են մարդու՝ իր շրջապատին հետևելու զգացողության՝  մասնավորապես  տեսողական  զգացողության,  հնարավորությունները ընդարձակելու համար: Ռադարները նպտակ ունեն ոչ թե փոխարինել մարդու աչքին, այլ այն,  ինչ  աչքը  ի  վիճակի  չէ  անել:  Դրանք  կոչված  են  փոխարինելու  տեսանելիությանը մարդու  համար  անտեսանելի  այնպիսի  բնական  պայմաններում  ինչպիսին  են մթութոյւնը,  ծուխը,  մառախուղը,  անձրևը,  ձյունը,  ինչպես  նաև  տեսնելու  որոշ պատնեշների  ու  մակերևույթների  միջով:  Բացի  այդ  ռադարները  ունեն  մի առավելության  ևս՝  մինչև  օբյեկտը  եղած  հեռավորությունը  չափելու  հնարավորություն, որը հավանաբար նրանց կարևորագույն հատկություններից է: ", "Ռադարի  պարզագույն  տարբերակը՝  պատկերված  նկ.1.1-ում,  բաղկացած  է հաղորդիչ  անտենայից,  որը  ճառագայթում  է  որոշակի  օսցիլյատորի  կողմից գեներացված  ազդանշանը,  ընդունիչ  անտենայից  և  էներգիա  գրանցող  սարքից՝ ընդունիչից: Ճառագայթված ազդանշանի մի մասը օբյեկտի կողմից վերաճառագայթվում է տարբեր ուղղություններով, և այն բաժինը որը դեպի ետ է անդրադարձել ընդունվում է ռադարի  կողմից:  Այդ  էներգիան  հավաքվում  է  ընդունիչ  անտենայով  և  տրվում ընդունիչին,  որտեղ  այն  ենթարկվում  է  մշակման  թիրախի  առկայության  փաստը պարզելու  և  նրա  հեռավորությունն  ու  հարաբերական  արագությունը  գնահատելու համար: ", "Նկ.1.1. Ռադարի աշխատանքի պարզագույն նկարագրություն Մինչև  թիրախը  եղած  հեռավորությունը  որոշվում  է  այն  ժամանակահատվածի չափման  միջոցով,  որն  անհրաժեշտ  է  ազդանշանին  մինչև  թիրախը  գնալու  և  հետ վերադառնալու  համար:  Եթե  թիրախի  և  ռադիոլոկացիոն  կայանի  միջև  կա հարաբերական  շարժում,  ապա  անդրադարձած  ազդանշանի  կրող  հաճախության՝ դոպլերի  էֆեկտով  պայամանվորված  շեղման,  չափման  շնորհիվ  կարելի  է  հաշվարկել թիրախի  հարաբերական  արագությունը,    որը  թույլ  է  տալիս  տարանջատել  շարժվող թիրախները  անշարժ  օբյեկտներից:  Ինչ  վերաբերվում  է  ուղղության  չափմանը  դա սովորաբար իրականցվում է նեղփունջ անտենայով սկանավորման միջոցով: ", "Ընդհանուր  առմամբ,  OFDM  ազդանշանը  իրենից  ներկայացնում  է  տարբեր սկզբնափուլերով  ու  ամպլիտուդներով  հարմոնիկների  գումար:  Այն  իրականանում  է զտիչների բանկի միջոցով, միմյանց օրթոգոնալ, բազմաթիվ ենթակրողների ձևավորման արդյունքում[15]:  Սակայն,  պրակտիկ  տեսանկյունից  դրա  իրականացումը  գրեթե անհնար  է  և  ոչ  արդյունավետ,  այդ  իսկ  պատճառով  այդ  ամենը  փոխարինվել  է  արագ Ֆուրյե ձևափոխության(FFT - Fast Fourier Transform) ալգորիթմով[16, 17]: ", "Ռադարների  զարգացումը  արագացավ  և  ընդլայնվեց  1930-ական  թվականների կեսերին  և  վերջում,  հիմնականում  միմյանցից  անկախ  զարգանալով  ԱՄՆ-ում,  Մեծ Բրիտանիայում,  Ֆրանսիայում,  Գերմանիայում,  Ռուսաստանում,  Իտալիայում  և Ճապոնիայում:  Երկրորդ  համաշխարհային  պատերազմի  ավարտին  ռադարները, միկոալիքային  հաճախությունները  և  իմպուլսային  ազդանշանները  ստացան  իրենց արժանի գնահատականը: ", "Վաղ  շրջանում  ռադարների  զարգացումը  պայմանավորված  էր  ռազմական նպատակներով,  և  մինչ  հիմա  ռազմական  ոլորտը  ռադարային  տեխնոլոգիաների հիմանական սպառողն ու զարգազնողն է: Ռազմական կիրառությունները ներառում են հսկողություն,  կողմնորոշում  և  զենքերի  զեկավարում  երկրային,  ծովային  և  օդային սարքերի  համար:  Ռազմական  ռադարները  ընդգրկում  են  հսկայական  տիրույթ  սկսած հսկայական բալիստիկ հակահրթիռային համակարգերից, վերջացրած բռունցքի չափեր ունեցող տակտիկական հրթիռներ փնտրողներով: "], "source_docs_file": "Physics.json"}