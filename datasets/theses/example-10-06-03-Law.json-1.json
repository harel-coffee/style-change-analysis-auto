{"paragraph_source_docs": [0, 1, 5, 1, 0, 4, 0, 5, 1, 2], "source_docs_file": "Law.json", "paragraphs": ["Ընդհանուր  առմամբ,  իշխանության  որևէ  ճյուղին  պատկանող  պետական  մարմինների կարգավիճակին նվիրված յուրաքանչյուր օրենսդրական ակտ զուգահեռաբար լուծում է իշխանությունների  բաժանման  և  դրանց  հավասարակշռման  խնդիրը,  ապահովում  այդ սկզբունքի գործնական կիրառումը: ", "Պետության  ներսում  տնտեսվարող  սուբյեկտների  միջև  մրցակցությունը  նման  է պետության  կողմից  կապիտալի  ներգրավմանն  ուղղված  մրցակցությանը,  այն տարբերությամբ,  որ  կապիտալի  ներգրավման  մրցակցության  դեպքում  տնտեսվարող սուբյեկտների  փոխարեն  հանդես  են  գալիս  պետությունները,  իսկ  այդպիսի մրցակցության  խրախուսումը  և  այդ  մրցակցության  վերահսկումն  իրականացնում  են միջազգային  կառույցները (Համաշխարհային  բանկ,  Տնտեսական  համագոր- ծակցության  և  զարգացման  կազմակերպություն)։  Ի  տարբերություն  տնտեսվարող սուբյեկտների  միջև  մրցակցության,  որտեղ  մրցակիցները  փորձում  են  առավելագույն շահույթ  ստանալ  հիմնականում  ապրանքների  կամ  ծառայությունների  սպառումը մեծացնելու  միջոցով,  պետությունների  միջև  ընթացող  մրցակցության  նպատակն առավելապես  կապիտալի  ներհոսքի  ծավալների  մեծացումն  է,  որն  իրականություն  է դառնում  պետության  կողմից  առաջարկվող  նպաստավոր  պայմաններից  օգտվող սուբյեկտների  քանակի  մեծացման հաշվին։  Օտարերկրյա ձեռնարկատերերն օգտվում են  առաջարկվող  պայմաններից,  ինչը  նրանց  հնարավորություն  է  տալիս  օգտագործել իրենց  կապիտալն  առավել  արդյունավետ  կերպով (օրինակ՝  հարկային  բեռի թեթևացմամբ)՝  ստանալով  ավելի  մեծ  ձեռնարկատիրական  օգուտ։  Մրցակցությունը բնության  մեջ  հանդիսանում  է  կենդանական  և  բուսական  աշխարհի  զարգացման՝ էվոլյուցիայի  կարևորագույն  պայմաններից  մեկը։  Մրցակցության  դրսևորման  ձևերը փոփոխությունների  են  ենթարկվել  մարդկության  զարգացման  ընթացքում,  և,  եթե սկզբնական  շրջանում  մրցակցությունը  «մարդկանց  աշխարհում»  դրսևորվում  էր անհատական  և  խմբային  (ցեղեր,  ազգեր)  մակարդակներում,  ապա  մարդկության հետագա զարգացումը բերեց մրցակցության  առավել ինստիտուցիոնալ միավորումների՝  պետությունների  միջև,  որը  դեռևս  հնագույն  ժամանակներից ընթանում  է  հիմնականում  ռազմական  ասպարեզում:  Գլոբալիզացիայի  արդյունքում պետությունների միջև  տնտեսական կապերի մերձեցումը, ինչպես նաև՝ ձեռնարկատիրական կազմակերպությունների հզորացումը բերեց մի իրավիճակի, երբ ռազմական  հակադրությունները  դարձան  անցանկալի,  արդյունքում  տարբեր պետությունների  միջև  խնդիրները  սկսեցին լուծում  ստանալ  ֆինանսական ազդեցությունների  կամ  նմանատիպ լծակների  կիրառությամբ։  Պետությունները՝ միմյանց  վրա  ազդեցություն  տարածելու  և  իրենց  մրցակցային  դիրքն  աշխարհում բարելավելու  համար  ունեն  ֆինանսական  հզորության  կարիք,  որն,  ի  թիվս  այլնի, ենթադրում է նաև պետության ֆինանսական ներուժ կամ, այլ կերպ ասած, պետական «հարստության» առկայություն։ ", "Այդ  ուղղությամբ  գնացել  են  այնպիսի  երկրներ,  ինչպիսիք  են  Հայաստանը, Բելառուսը, Վենեսուելան, Հայիթին, Գվատեմալան, Հունաստանը, Դանիան, Իրաքը, Իտալիան,  Ղազախստանը,  ՉԺՀ,  Լատվիան,  Լիտվան,  Մալտան,  Մոլդովան, Մոնղոլիան, Նիակարագուան, ԱՄԷ-ն, Կորեայի Հանրապետությունը, Ռուսաստանը,  Սան-Մարինոն,  Ուզբեկստանը,  Ուկրաինան,  Ֆիլիպինները, Էստոնիան  և  այլն։  Գերմանիայում  կալանքը  որպես  առանձին  պատժատեսակ գոյություն է ունեցել մինչև 1970 թվականը, որից հետո միացվել է ազատազրկմանը։ ", "Սակայն,  եթե  արտադրական  հզորությունը  շատ  դեպքերում  կապված  է  այնպիսի օբյեկտիվ  չափանիշների  հետ,  ինչպիսին  մեծ  տարածքն  է  և  մեծ  բնակչությունը (օրինակ՝  Չինաստանի  դեպքում),  ապա  այդպիսի  հատկանիշներից  զուրկ պետությունները  պետք է  ձեռնարկեն  այլ  միջոցներ։  Զարգացող  և  փոքր պետությունները,  ունենալով  արտադրական  փոքր  պոտենցիալ,  պետք  է  փնտրեն տնտեսական  զարգացման  այլ  եղանակներ,  որպեսզի  ունենան  իրենց  դերը  և  կշիռը միջազգային հարցերում, այլ պետությունների հետ հարաբերություններում։ ", "Պետական  իշխանության  արդյունավետ  իրականացման  համար  կարևոր նշանակություն  ունի  իշխանության  մարմինների  գործառութային  բաժանումը՝ օրենսդիրի, գործադիրի և դատականի (արդարադատության): ", "Չնայած 5-րդ հոդվածի 1-ին կետի «f» ենթակետը կալանավորման ժամանակային սահմանափակումներ չի դնում, Հանձնաժողովը հայտարարել է, որ հանձնման կամ ար- տաքսման վերաբերյալ վարույթը պետք է «անհրաժեշտ ջանադրությամբ» կատարվի: Լի- նասն  ընդդեմ Շվեյցարիայի  գործով զեկույցում Հանձնաժողովը պարզաբանել է, որ եթե «վարույթը  անհրաժեշտ  ջանադրությամբ  չի  կատարվում,  կամ  եթե  կալանավորումն արդյունք  է  լիազորությունների  որևէ  չարաշահման,  այն  այլևս  չի  կարող  հիմնավորվել այդ  սահմաններում  կարող  է  անհրաժեշտություն  առաջանալ  քննարկել  հանձնման նպատակով  կատարված  կալանավորման  ժամկետի  տևողությունը...»270:  Սակայն  եթե հանձնման  նպատակով  կատարված  կալանավորման  ժամկետը  երկարաձգվի  շա- հագրգռված  անձի  շահերից  ելնելով  կամ  նրա  խնդրանքով,  այդ  անձն  այլևս  չի  կարող պնդել, որ երկարաձգվող կալանավորման զոհ է դարձել: Օրինակ` X-ն ընդդեմ Գերմա- նիայի Դաշնային Հանրապետության271 գործում հանձնման նպատակով կատարված կա- լանավորման 22 ամիս ժամկետը հիմնավորված է համարվել, քանի որ գերմանական իշ- խանություններն  այդ  ընթացքում  փորձել  են  թուրքական  կառավարությունից  երաշխիք ստանալ,  որ  հանձնումից  հետո  դիմողը  մահապատժի  չի  ենթարկվի:  Կամ  Կոլոմպարն ընդդեմ Բելգիայի272 գործում հանձնման նպատակով կատարված՝ գրեթե 3 տարի տևած կալանավորումը  հիմնավորված  է  համարվել,  քանի  որ  դիմողն  ինքը  տարբեր  միջոցնե- րով ձգձգել է վարույթի ընթացքը կամ նպաստել դրա երկարաձգմանը: ", "Գործադիր իշխանության մարմինների գործառույթն օրենքների կենսագործումն է, ընթացիկ  կառավարումը:  Գործադիր  իշխանությունը  պետության  հարկադիր- կատարողական  ուժն  է,  որն  ընդունակ  է  կիրառել  հարկադրանք:  Այդ  լիազորությունը պետք  է  լինի  իրավազոր,  այսինքն՝  օրենքով  սահմանված:  Դատական  իշխանության մարմինները  Սահմանադրության  և  օրենքների  հիման  վրա  իրականացնում  են արդարադատություն:  Օրենսդիրը,  որ  սահմանում  է  հարկադրանքը,  չունի  այն կիրառելու  իրավունք:  Իսկ  դատական  իշխանության  պարագայում՝  ինքը  չի  կիրառում, այլ  թույլատրում  կամ  թելադրում  է  հարկադրանքի  կիրառումը:  Այսպիսով,  պետական հարկադրանք  կիրառողը  գործադիր  իշխանության  մարմինն  է,  որը  չունի  ոչ  օրենք ընդունելու  և  ոչ  արդարադատություն  իրականացնելու  լիազորություն,  այլ  ընդամենը գործում  է  օրենքների  հիման  վրա  և  ի  կատարումն  օրենքների  ու  դատարանների որոշումների: ", "http://books.house/sravnitelnoe-pravovedenie-kniga/arest-kratkosrochnoe-lishenie-31910.html (11.09.2016) Արդյունքում,  հայեցակարգի  հեղինակների  կողմից  առաջարկվում է նախատեսել անչափահասների պատժի հետևյալ համակարգը. Կիսելով Հայեցակարգի հեղինակների մոտեցումը՝ այնուամենայնիվ կարծում ենք,  որ  տնային  կալանք  պատժատեսակի  փոխարեն  նպատակահարմար  կլինի նախատեսել  ազատության  սահմանափակում  պատժատեսակը՝  հիմնվելում  մեր կողմից վերը նշված իրավական դիրքորոշումների վրա։ ", "Օրինակ, ԵՄ անդամ պետությունների միջև կապիտալի տեղաշարժը առավել ազատ է քան, ԵՄ անդամ երկրի և երրորդ երկրի միջև կապիտալի շարժը։ ", "Սակայն  դրանով  գործընթացը  չի  կարող  ավարտվել։  Սահմանադրության  151- րդ  հոդվածին  համապատասխան՝  եթե  Ազգային  ժողովը  Կառավարության  ծրագրին հավանություն  չտալուց  հետո  չի  կարողանում  ընտրել  նոր  վարչապետ  կամ հավանություն  չի  տալիս  նոր  վարչապետի  կողմից  ձևավորված  Կառավարության ծրագրին,  ապա  այն  արձակվում  է։  Այդպիսի  կարգավորումը  տրամաբանորեն հիմնավորված է, քանի որ երկու  անգամ  անընդմեջ երկու  տարբեր Կառավարությունների  կողմից  ներկայացված  ծրագրերին  հավանություն  չտալը վկայում  է  այն  մասին,  որ  առկա  է  ոչ  թե  կառավարական,  այլ  խորհրդարանական ճգնաժամ։  Դա  վկայությունն  է  այն  հանգամանքի,  որ  Ազգային  ժողովում  այլևս  չկա կայուն  մեծամասնություն,  որն  ի  վիճակի  է  ապահովելու  հավանություն՝  իր  կողմից ընտրված երկու տարբեր վարչապետների ղեկավարած Կառավարության ծրագրերին։ "]}