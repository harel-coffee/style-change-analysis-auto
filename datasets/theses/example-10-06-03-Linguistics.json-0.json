{"paragraph_source_docs": [0, 1, 1, 0, 0, 1, 1, 1, 1, 1], "source_docs_file": "Linguistics.json", "paragraphs": ["d-  ստացական-հարաբերական  մասնիկը  ստացական  իմաստով  «Բաբելոնում» գործածված  է  միայն  բազմիցս  հանդիպող  մավտոնութօ  տասուրօեօ  «Նորություններ ասորիների մասին» կապակցության մեջ: Տասուրօեօ ձևը ճիշտ է վերարտադրում դա- սական  ասորերենի  այն  կանոնը,  ըստ  որի,  կցվելով  «ալաֆ»  տառով  սկսվող  բառին, մասնիկն  իր  վրա  է  վերցնում  նրա  ձայնանիշը:  Սակայն  «Բաբելոնում»  առնվազն  երեք անգամ  այս  նույն  կապակցությունում  տեսնում  ենք  ըտԱսուրօեօ  չարդարացված  գրու- թյունը,  ընդ  որում  մեկ  անգամ  ըտ  մասնիկը  գրված  է  անջատ  (մավտոնութօ  ըտ  Ասու- րօեօ)՝  այնպես,  ինչպես  վերը  նշված  Շուպհօ  ըլ  թօպօ  բառակապակցության  մեջ  ըլ- մասնիկը:  Առնվազն  երկու  անգամ  այս  բառակապակցությունը  գործածված  է  ընդհան- րապես առանց մասնիկի՝ մավտոնութօ ասուրօեօ տեսքով: ", "Այս տեղեկույթը հաշվի առնելով` կարող ենք արձանագրել, որ երրորդ word- ը արտահայտում է word բառի երկրորդ բառարանային իմաստը` այն է` մի բան, որ ասում ես: Արդյունքում ունեցանք հետևյալ բանաձևը` («լեզվի միավորը» «երաշխիք է») «խոսք է»: Եթե փորձենք ավելի պարզ ներկայացնել, կստացվի, որ եզրույթը, որը Լեմկինն  առաջարկել  է  որպես  մարդկության  որևէ  էթնիկական  խմբի  ոչնչացման դեմ  ուղղված  երաշխիք,  ընդամենը  խոսք  է  և  ոչ  մի  իրական  գործողություն  չի նախատեսում կամ ենթադրում: ", "Նման  կառույցով  նույնաբանության  մեկ  այլ  շատ  հետաքրքիր  և  ինչ-որ չափով  էլ  խորհրդավոր  օրինակ  է  Գերտրուդ  Ստայնի  1913  թվականին  գրված  և բանաստեղծության մի հատված: Դիտարկենք այն. Loveliness extreme. Extra gaiters Loveliness extreme Sweetest ice-cream Pages ages pade ages ages Այս  նույնաբանական  կառույցը  Ստայնի  ամենասիրելի  տողերից  էր,  ու  նա  այլ տեղերում էլ է այն կիրառել հետևյալ ձևակերպումներով. (Operas and Plays) until it went all the way around. (The World is Round) (Alphabets and Birthdays) Ուսումնասիրելով  նշված  կիրառությունները`  առաջին  բանը,  որ,  իհարկե, նկատում  ենք,  rose  (վարդ)  բառի  բազմակի  կրկնությունն  է:  Եթե  դուրս  բերենք բանաձև,  ապա  կստացվի  a  is  a  is  a  is  a:  Մինչ  այժմ  մեր  կողմից  ուսումնասիրված նույնաբանական  կառույցների  նմուշներում  գոյականական  անդամը  կիրառվել  է հիմնականում  երկու  անգամ`  գոյականական  ու  ստորոգելիական  դիրքով, այսինքն` հետևյալ կառույցներով a is a; when a then a; if a a, whenever a a; either a or ¬a  կամ  a is a  and  b is b:  Սակայն  այս օրինակում  ոչ  միայն  ու  ոչ  թե գոյականական անդամի  ավելի  քան երկու  անգամ կիրառություն  կա,  այլ  ընդհանրապես թվում  է` չկա  սահմանափակում,  թե  քանի  անգամ  կկիրառվի  գոյականական  անդամ rose-ը: ", "«Բաբելոնում»  ամենուր  տեսնում  ենք  «բեթ»  տառի  ավանդական  [b]  արտասա- նության պահպանում: Այսպես՝ դասական ասորերենի 'aḇūn «Հայր մեր» բառը տառա- դարձված  է  որպես  ապուն,  soḇo  «ծեր»  բառը՝  սօպօ,  dīḇo  «գայլ»՝  տիպօ  և  այլն:  «Բեթ» տառի տաառադարձում հայերենի «վ» տառով արձանագրված չէ: ", "«Պե»  տառի  որպես  []  արտաբերման  սկզբունքը  խախտված  է  ‘ale  «հազար» բառում, որը տառադարձված է էլփէ: Մյուս բոլոր դեպքերում տեսնում ենք «ֆ» տառով տառադարձում («Ֆեդրոս»՝ «Պեդրոսի» փոխարեն, «Ֆավլոս»՝ «Պավլոսի» փոխարեն): ", "Այսպիսով,  ինչպես  ցույց  տվեցին  փաստական  նյութի  մեր  քննությունը  և իրականացված  հարցման  արդյունքները,  ակնհայտ  է  և  անհերքելի  համատեքստի, հարատեքստի,  խոսընկերների  ընդհանուր  և  հենքային  գիտելիքի  դերը նույնաբանությունների  մեկնաբանման  ու  դրանց  գործաբանական  ներուժի վերծանման  գործում:  Խոսքային  իրադրությունն  ու  պայմանները  նպաստում  են նույնաբանության  նշանակության  կոնկրետացմանը:  Հաճախ  նույնաբանությունը լեզվում  ձեռք  է  բերում  կարծրատիպային  արժեք  և  ստանում  կայուն  իմաստ,  որը, սակայն, կախված հարատեքստային/համատեքստային առանձնահատկություններից,  կարող  է  ձևավորել  այս  կամ  այն  իմաստային բնութագիրը  և  դիսկուրսին  հաղորդել  որոշակի  գործաբանական  ուղղվածություն: ", "Այսպիսով`  կատարված  ուսումնասիրության  արդյունքում  կարելի  է  փաստել համատեքստի և հարատեքստի կարևորագույն դերը նույնաբանական կառույցներում  արտահայտված  ներակա  տեղեկատվության  բացահայտման գործընթացում:  Ամփոփելով`  փորձենք  պատասխանել  սույն  գլխում  մեր  առաջ քաշած  հարցադրմանը,  որո±նք  են  նույնաբանական  կառույցներում  կոդավորված գործաբանական  ներուժի  վերծանման  գործիքները,  որոնք  հնարավորություն  են տալիս լսողին/ընթերցողին ընկալվող խոսքը վերածել իմաստի: Կարևոր է նշել այն հանգամանքը,  որ  հետևելով  խոսողի  մտքի  շարադրման  ընթացքին` լսողը հասկանում  է  ոչ  միայն  այն,  ինչ  բառացիորեն  ասվում  է  իրեն,  այլև  այն,  ինչ հաղորդվում  է,  այսինքն`  ներակայվում  է  կամ  ակնարկվում:  Եվ  քանի  որ նույնաբանական կառույցը ինքնին ներակայում պարունակող կաղապար է, ուստի հասկացման  ընթացքում  լսողի  համար  կարևոր  է  դառնում  նույնաբանության ներակա  իմաստի  և  հաղորդակցական  ներակայման  հասկացումը:    Փաստորեն, նույնաբանության  գործաբանական  ներուժի  ապակոդավորման  գործընթացը ենթադրում  է  տրամաբանական  կառույցով  հանդես  եկող  կոդավորված  բառային հասկացույթի  փոխարինում  նրա  համատեքստայնացված  տարբերակով:  Այսինքն` տվյալ հաղորդակցական իրադրությունը, իր բաղադրիչներով հանդերձ, հնարավոր է  դարձնում,  բացառելով  երկիմաստությունը,  նույնաբանական  կառույցին (հատկապես  երկրորդ  անդամին)  վերագրել  այն  իմաստը,  որն  ակտիվանում  է  և խտանում  տվյալ խոսքային իրադրությունում: Այլ կերպ ասած` լսողը լեզվական և արտալեզվական  գործոնների  ազդեցությամբ  առկա  իմաստային  ենթաշերտերից առանձնացնում  է  առաջնայինը,  որը  համատեղելի  է  տվյալ  իրադրությանը,  և այսպիսով բացահայտում  խոսողի  հաղորդակցական  մտադրությունն  ու ապակոդավորում նույնաբանական կառույցի գործաբանական ներուժը: ", "Ծանոթագրություններ մեծ մասամբ պայմանավորված է լսողի/ընթերցողի տեսակետներով ու սուբյեկտիվ գնահատականներով: Քանի որ հասկացումը կարևոր ճանաչողական գործընթաց է, դիտարկենք  դիսկուրսի  հասկացման`  Վան  Դեյկի  և  Վ.  Քինչի  կողմից  մշակված մարտավարական կաղապարի տարրերը. ա)  Ստորոգման  իմաստի  ռազմավարության  փուլ:  Այս  փուլում  բառերի, շարահյուսական կառույցների ռազմավարական գիտելիքի հիման վրա ստեղծվում է ստորոգման իմաստը: ", "բ)  Տեղային  կապակցվածության  փուլ:  Այս  փուլում  գործում  է  տեղային կապակցվածություն  հաստատելու  մարտավարությունը,  և  նախադասությունները իրար  են  կապվում:  Դա  կատարվում  է  նախադասությունների  շարադասության  և կապակցող լեզվական միջոցների օգնությամբ: ", "գ)  Մակրոռազմավարությունների  փուլ:  Այս  փուլում  իրար  հաջորդող ստորոգման  իմաստների  համակցում  է  տեղի  ունենում,  ինչի  հետևանքով կազմավորվում  է  տեքստի  մակրոկառույցը,  այսինքն`  ձևավորվում  է  ընդհանուր թեման, բովանդակությունը: "]}