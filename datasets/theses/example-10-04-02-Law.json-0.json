{"paragraph_source_docs": [5, 1, 1, 3, 5, 2, 2, 0, 0, 5], "paragraphs": ["Ա.Է.  Ժալինսկին  նշում  է,  որ  դատապարտյալի  ուղղման  նպատակը համարվում է կայացած, երբ նա չի կատարում նոր հանցագործություններ76։ ", "Մյուս  դեպքերում,  օրենքը  կամ  դատական  նախադեպը,  փոխարինելով  սովորույթին, առանց բովանդակային  փոփոխությունների ճշգրտում է  անձի կոնկրետ իրավունքները։  Այդ  բոլոր  ձևերից  հիմնական  իրավական  համակարգերի  մեջ կիրառվում  է  իրավական  սովորույթների  հաջորդական  ձևափոխումը  դրական իրավունքի այլ ձևերի՝ որպես կանոն, օրենքի կամ դատական նախադեպի։ Այսպիսով, իրավական  սովորույթը  ստեղծվում  է  հասարակության  կողմից  ինքնուրույն,  առանց պետության  մասնակցության,  որպես  գաղափարական  աղբյուր,  բայց  միևնույն ժամանակ  պետությունները  չեն  թույլատրում  որոշ  իրավական  սովորույթներ՝  դրանց տալով ձևական-իրավական  աղբյուրների որակներ։  Իրավական սովորույթի ձևափոխության  փուլերը յուրաքանչյուր  իրավական  ընտանիքի  մեջ անհատական  են  և ունեն իրենց առանձնահատկությունները։ ", "Իրավական  սովորույթի  տեղի  և  դերի  դիտարկումը  արդի  իրավական ընտանիքներում  նպատակահարմար  ենք  համարում  սկսել  ռոմանագերմանական իրավական ընտանիքից, քանի որ այդ ընտանիքում դրանք բավականին հակասական են՝  ճանաչումից  և  կիրառումից  մինչև  բացառում։  Նմանատիպ  մոտեցումը պայմանավորված  է  ռոմանագերմանական  իրավական  ընտանիքին  պատկանող պետությունների  մեծաքանակությամբ,  ազգերի  զարգացման  մակարդակների տարբերությամբ  և  այլ  գործոններով։  Օրինակ,  Իսպանիայում,  ինչպես  նաև իսպանալեզու  մի  շարք  երկրներում,  սովորութային  իրավունքը,  լինելով  իրավունքի ձևական-իրավական  աղբյուր,  ազդել  է  Կատալոնիայի  քաղաքացիական  իրավունքի ձևավորման և զարգացման վրա։ Ի տարբերություն Իսպանիայի, որտեղ սովորութային իրավունքը  հանդիսանալով  իրավունքի  աղբյուր  իր  ազդեցությունն  է  ունեցել քաղաքացիական  իրավունքի  ձևավորման  և  զարգացման  վրա,  Ֆրանսիայում սովորութային  իրավունքի  ազդեցությունն  աննշան է160։  Արդի  գերմանացի իրավագետների կարծիքով սովորութային իրավունքը վերացող երևույթ է, իսկ  օրենքը և սովորույթը  պետք  է  դիտարկվեն  որպես  մեկ  հարթակի  վրա  գտնվող  իրավունքի  երկու աղբյուր,  քանի  որ  որոշ  դեպքերում  անհրաժեշտություն  է  առաջանում  լրացնել  օրենքը սովորույթով161։  Ավելին,  ռոմանագերմանական  իրավական  ընտանիքի  երկրներում գործնականում առկա է իրավական սովորույթի օրենքով փոխարինման միտումը։ ", "Կրոնական  կազմակերպությունների  ծագումնաբանությունը  և  ձևավորումը  ուսում­ նասիրելիս  գալիս  ենք  հետևյալ  եզրակացություններին,  որ  կրոնական  կազմակերպութ­ յունները  կազմավորվում  են  տարբեր  նպատակներով,  օրինա կ'  փիլիսոփայական  հո­ Պ աւղիկեանք  բիւզանդական  կայսրութեան  մէջ  եւ  մերձաւոր  հերձուածային  երեւոյթներ  Հա յա ստ ա նի  մէջ, էջ  158-162: ", "Մի  շարք  հեղինակներ  նշում  են,  որ  նշանակված  պատիժը,  ազդելով դատապարտյալի վրա, կարող է միաժամանակ դաստիարակել։ Ն.Ա. Ստրուչկովայի կարծիքով, «պատիժն  ինքնին  դաստաիարակում  է  դատապարտյալին  իր բովանդակությամբ`  պատժելով։  Այս  առումով  անհրաժեշտ  է  նշել,  որ  պատժի կիրառման ընթացքում դատապարտյալը պատժվում և դաստիարակվում է, սակայն պատժի  բովանդակությունը  դրսևորվում  է  միայն  պատժելու  մեջ»79։  Ի.Ի.  Կարպեցը համոզված է, որ դաստիարակումն ինքնին լայն հասկացություն է, որն ընդգրկում է ցանկացած երևույթ, ինչն ուղղակի կապված է մարդու բարոյական ձևավորման հետ։ ", "Օրենսդրական  և ենթաօրենսդրական լուծում չպահանջող հարցերը կառավարության  քննարկմանը  կարող  էին  ներկայացվել  հաշվետվությունների, զեկուցագրերի, առաջարկությունների և գործնականում ընդունված և օրենսդրության պահանջներին չհակասող այլ ձևերով։ ", "Կարգի  53-րդ  կետի  համաձայն՝  օրակարգի  յուրաքանչյուր  հարցի  վերաբերյալ կառավարությունն  ընդունում  է  որոշումներ։  Այստեղից  բխում  է  այն  եզրահանգումը, որ կառավարության նիստերում կարող են ընդունվել նորմատիվ իրավական ակտեր (կառավարության  որոշումներ),  կարող  է  հավանություն  տրվել  այլ  մարմինների կողմից ընդունվելիք նորմատիվ իրավական  ակտերի (Հանրապետության Նախագահի  հրամանագրերի  և  կարգադրությունների,  ինչպես  նաև  օրենքների  և Ազգային  ժողովի  որոշումների)  նախագծերին,  ինչպես  նաև  կարող  են  ընդունվել անհատական  իրավական  ակտեր  և  նույնիսկ  քաղաքական  կամ  այլ  բնույթի  ոչ իրավական ակտեր։ Դրանք բոլորը վավերացվում են Հանրապետության Նախագահի կողմից,  որի  արդյունքում  ձևավորվում  է  այնպիսի  մի  իրավիճակ,  որում կառավարության  որևէ  որոշում (այդ  թվում՝  նախարարների  և  գործադիր իշխանության այլ հանրապետական մարմինների ղեկավարների հաշվետվությունները,  կառավարության  կողմից  ցանկացած  զեկուցագրի  կամ առաջարկի  կապակցությամբ  ընդունված  կառավարության  որոշումները)  առանց Հանրապետության  Նախագահի  վավերացման  իրավաբանական  ուժ  չի  կարող ստանալ։ ", "յուրօրինակ երաշխիք:  Երբեմն նման դատողությունները ուղեկցվում են դժգոհություններով  այն  մասին,  որ «վերջին  տարիներին,  իշխանությունների բաժանմանը  շատ  ավելի  մեծ  ուշադրություն  են  դարձնում  միայն  այն  դեպքում,  երբ իրավիճակը կապված է լինում իշխանության մյուս երկու ճյուղերի հետ ու գրեթե ոչ մի ուշադրություն  չեն  դարձնում,  երբ  խոսքը  գնում  է  հենց  դատական  իշխանության մասին»122: Սակայն, դրանով գործի բնույթը չի փոխվում: ", "Մյուս  դեպքերում,  դատարանը,  իշխանությունների  բաժանման  համակարգում դիտարկվում  է,  որպես  յուրօրինակ  դատավոր,  որպես  ինստիտուտ,  որը  միջնորդի կարգավիճակով է հանդես գալիս օրենսդիր և գործադիր իշխանությունների միջև: Դրա հետ մեկտեղ, երբեմն  մատնացույց է արվում նաև այն հանգամանքը, որ դատարանը չի կարողանում  լուծել  տվյալ  խնդիրը:  Սա,  առանձին  հեղինակների  կարծիքով,  տեղի  է ունենում հատկապես այն ժամանակ, երբ մոռացվում է «իշխանությունների բաժանման գլխավոր  նպատակը՝  հանրությանը  և  առանձին  քաղաքացիներին  ազատել իշխանության տարբեր մարմինների անշնորհակալ ու բռնատիրական օգտագործումից»123: ", "Այսպես,  հիմք  ընդունելով  հիշատկված լայն  և  նեղ  իմաստներով դաստիարակության  բովանդակային  գործընթացը  և  այն  համադրելով  ուղղման բովանդակության  հետ`  կարող  ենք  եզրահանգել,  որ  ուղղումը  ստեղծում  է պայմաններ  (միջավայր)  պատժի  ենթարկված  անձին  դաստիարակելու  համար։ "], "source_docs_file": "Law.json"}