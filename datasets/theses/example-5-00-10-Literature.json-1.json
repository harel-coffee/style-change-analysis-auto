{"paragraphs": ["Պոն ֆրանսիացիների մոտ դարձավ դեդեկտիվ ստեղծագործությունների  հեղինակ՝  առանց  որևէ  հակում  ունենալով  դեպի միստիցիզմը:  Այստեղ  գերիշխողը  տրամաբանությունն  է  և  մաթեմատիկական ճշգրիտ  հաշվարկը,  վերլուծությունը,  այսինքն՝  այն,  ինչ  հետագայում  միշտ կհետաքրքրի ոչ միայն գրողներին, այլև քննադատներին: ", "Սակայն  Լեմոնյեն  ընդգծում  է  Պոյի  ստեղծագործության  ևս  մեկ  կողմ,  որը նույնպես ազդել է ֆրանսիական  վեպի  հետագա զարգացման վրա: Լեմոնյեն գրում է.  §Նա  ստեղծեց  գիտական  վեպ՝  ներգրավելով  ֆիզիկան  ճամփորդական  վեպի մեջ¦: Եվ այստեղ, ինչպես նշում է քննադատը, ինչպես և դեդեկտիվ վեպում, §առկա է անհեթեթության  հասնող  տրամաբանությունը¦,  ինչպես  նաև  Պոյին  բնորոշ տեխնիկայի  հրաշքների  նկարագրությունը,  անդրադարձը  գիտության  այնպիսի ճյուղերին, ինչպիսին է §մագնետիզմը¦: 45 Համեմատելով  Պոյին  Ժյուլ  Վերնի  հետ՝  Լեմոնյեն  նշում  է,  որ  ֆրանսիացի գրողը  թեև  մեծապես  ազդված  է  Պոյից,  սակայն  իր  տեքստից  իսպառ  վերացնում  է հոգեբանությունը  և  միստիկան:  Ժյուլ  Վերնը  հիմնական  շեշտը  դնում  է ճանապարհորդությունների  ընթացքում  տեղի  ունեցող  արկածներին  և  դրանց §գիտական¦  բացատրության  վրա:  Այսպես՝  Պոյի  §Արթուր  Գորդոն  Փիմի արկածները¦  գործի  ազդեցության  տակ  Ժյուլ  Վերնի  գրած  §Սառցե  սֆինքսը¦ վեպում  Պոյի  միստիկական  Ծալալ  կղզին  իր  բոլոր  տարօրինակություններով §վերանում  է¦  երկրաշարժից:  Բացի  այդ,  Պոյի  մոտ  Փիմը  տեսնում  է  միայն  մի  մեծ կերպար,  որը  փաթաթված  է  սավանի  մեջ  և  վեր  է  ելնում  հորիզոնից,  մինչդեռ  Ժյուլ Վերնը  այդ  առեղծվածին  մեկ  այլ  բացատրություն  է  գտնում.  նրա  մոտ  դա  սֆինքս հիշեցնող մագնիսական ուժ ունեցող սարի մի մեծ, սպիտակ ուրվագիծ է: ", "Ֆրանսիական գրողների հաջորդ սերունդները ¥Ալբեր Կամյոõ, Գաստոն Լերու, Օրելյեն-  Մարի  Լունյե  և  այլք¤  նույնպես  որոշ  չափով  իրենց  վրա  են  կրում  Պոյի ազդեցությունը, սակայն, ինչպես և իրենց նախորդները, վերացնում են միստիկական ենթատեքստը: Պոյի ստեղծագործությունը այնպես էր արմատավորվել և տարածում գտել  Ֆրանսիայում,  որ  նոր  սերնդի  գրողներին  բավական  էր  միայն  թեթև  ակնարկ անել, և ընթերցողը իսկույն կճանաչեր դրա սկզբնաղբյուրը: ", "Ֆրանսիական  գրական  քննադատության  մեջ  Պոյի  կերպարը շատ բազմակողմ  է,  սակայն  այս  խնդրի  արծարծմանը  մենք  առանձին  կանդրադառնանք տվյալ  աշխատանքի  երրորդ  գլխում:  Այստեղ  միայն  կընդգծենք,  որ  Բոդլերից  և Մալարմեից հետո Պոն դարձավ սիմվոլիզմի գրականության §նախակարապետներց¦ մեկը: Անգամ այն մի քանի քննադատները, ովքեր փորձում են  նվազեցնել  Պոյի  տեղն  ու  դերը  այդ  ժամանակաշրջանի  ֆրանսիական գրականության  զարգացման  մեջ,  ստիպված  են  կամա  թե  ակամա  անդրադառնալ ամերիկացի գրողի ազդեցությանը: ", "Այսպիսով,  ի  մի  բերելով  Էդգար  Պոյի  ստեղծագործության  արձագանքը Ֆրանսիայում,  նրա  գործած  ազդեցությունը  ֆրանսիական  գրողների  վրա՝  սկսած հետևյալը՝  ամերիկացի  գրողի  ստեղծագործությունը  շնորհիվ  թարգմանիչների  մի քանի  սերունդների  այնպես  արմատավորվեց  Ֆրանսիայում,  որ  դարձավ  այդ  երկրի գրականության և մշակույթի անբաժանելի մասը: "], "paragraph_source_docs": [1, 1, 1, 1, 1], "source_docs_file": "Literature.json"}