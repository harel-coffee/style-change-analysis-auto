{"paragraphs": ["Այսպիսով՝  օրենքների,  իրավակարգի,  օրինականության  և  ապօրինությունների, իրավաչափության,  արդարության և  անարդարության նկատմամբ մարդկանց զգացմունքները,  հույզերը,  ապրումները,  սովորությունները,  տրամադրությունները  և  այլ հուզական գործոններ կազմում են իրավական հոգեբանության բովանդակությունը: ", "Պետք  է  կարևորել  իրավական  հոգեբանության  դերը  իրավագիտակցության կառուցվածքում,  քանի  որ  հենց  իրավական  հոգեբանությունն  է  իրավունքի  գիտակցման առավել  տարածված  ձևը:  Այն  հնարավորություն  է  տալիս  պնդել,  որ  հասարակական գիտակցության աղբյուրները  գտնվում են իրավական իրականության հետ կապված անձի հոգեբանական ապրումներում: ", "Իրավական  հոգեբանության  համատեքստում  կարևոր  է  անդրադառնալ  նաև անգիտակցական  ոլորտին:  Խոսքն  այն  հոգեբանական  երևույթների  և  գործընթացների մասին է, որոնք պայմանավորված են այն իրականության փաստերով, երբ սուբյեկտն իրեն հաշիվ  չի  տալիս  իր  գործողությունների  համար:  Այս  կապակցությամբ  Տ.  Սինյուկովան իրավացիորեն  նշում  է,  որ  անգիտակցականի  ոլորտն  ակտիվորեն  ներգրավված  է իրավական  պատկերացումներում  և  մասնակցում  է  ինչպես  իրավական,  այնպես  էլ հակաիրավական վարքագծի ձևավորման գործընթացին:38 Իրավական  հոգեբանության  մեջ  անգիտակցականը  արտահայտվում  է  վարքագծի այնպիսի  ձևերում,  ինչպիսիք  են`  սովորական  գործողությունները,  կանխազգացումը, հոգեբանական աֆֆեկտը, խուճապը, երբ սուբյեկտը չի գիտակցում իր  գործողությունների պատճառները և հետևանքները: ", "Այսպիսով`  իրավական  հոգեբանությունը  սկզբունքային  և  կարևոր  նշանակություն ունի  հասարակական-քաղաքական  հարաբերությունների  իրավական  կարգավորման գործում: ", "Ինչ վերաբերում է իրավական գաղափարախոսությանը, ապա պետք է նշել, որ  այն իրավագիտակցության տեսական արտահայտումն է: Իրավական գաղափարախոսությունը որոշակի  սոցիալական  և  գիտական  դիրքորոշումների  վրա  հիմնված  իրավական հայացքների,  գաղափարների  համակարգ  է:  Գիտական  գրականության  մեջ  գոյություն ունեն իրավական գաղափարախոսության վերաբերյալ տարբեր մոտեցումներ: ", "Այս  հարցում  ուշագրավ  է  Ն.  Գրանատի  մոտեցումը,  ով  գտնում  է,  որ  իրավական գաղափարախոսությունը  հասարակության  տարբեր  խմբերի  և  շերտերի  իրավական հայացքների,  սկզբունքների  և  հասարակական  պահանջմունքների  համակարգված И. Матузова, A.B. Малько, М., Юрист, 2002, с. 461. գիտական արտահայտումն է:39 Այս տեսակետը կիսում և ավելի է խորացնում Ս. Ալեկսեևը: ", "Նրա  կարծիքով`  իրավական  գաղափարախոսությունը  գերակայող  իրավագիտակցության ձևէ,  որը  ներազդում  է  գործող  իրավական  վարդապետությունների  վրա  և  առաջարկում  է դիտարկել վերջինս որպես իրավական համակարգ:40 Ի  տարբերություն  իրավական  հոգեբանության,  որի  հիմքը  անձի  հոգեբանական ապրումներն  են,  իրավական  գաղափարախոսությունը  բնութագրվում  է  իրավունքի գիտական-փիլիսոփայական  իմաստավորմամբ`  որպես  ամբողջական  սոցիալական երևույթ, այլ ոչ թե` որպես իրավունքի առանձին տարրերի դրսևորում (օրինակ` դատական վճիռներ, այլ իրավական նորմեր և այլն): ", "Իրավական  գաղափարախոսության  միջոցով  դրսևորվում  են  տարբեր  դասերի, սոցիալական  խմբերի,  իշխող  ընտրախավերի  պահանջմունքները  և  շահերը:  Իրավական իրականության  գաղափարախոսական  արտացոլման  մեջ  միշտ  առկա  է  սուբյեկտիվ տարրը,  քանի  որ  ցանկացած  գաղափարախոսական  վարդապետություն,  որպես  կանոն, ստեղծվում և մշակվում է առանձին մարդկանց, հասարակական-քաղաքական գործիչների և  փիլիսոփաների  կողմից:  Արդյունքում`  իրավական  գաղափարախոսությունը  դառնում  է բազմաթիվ մարդկանց ձեռքբերումը, ովքեր իրենց գիտակցության մեջ հասել են իրավական իրականության համակարգային և ամբողջական ընկալմանը: ", "Անկասկած`  իրավական  գաղափարախոսությունը  իրավունքի  ճանաչողության բնույթով և աստիճանով էապես գերազանցում է  իրավական հոգեբանությանը: Բանն այն է, որ  իրավական  հոգեբանությունը  հիմնականում  կենտրոնանում  է  արտաքին-զգայական ասպեկտի վրա, որը համապատասխանում է մարդու առօրյա փորձին, այնինչ իրավական գաղափարախոսությունը  կոչված  է  վեր  հանելու  իրավունքի  էությունը,  դրա  սոցիալական իմաստը և բնույթը` այն դիտարկելով որպես ավարտուն փիլիսոփայական հայեցակարգ և իրավական վարդապետություն: ", "Իրավական գաղափարախոսությունը որպես իրականության  իրավական  գիտակցության  միջոց`  ուսումնասիրվել  է  Հեգելի  իրավունքի Катаева и В.В. Лазарева/, 1994, с. 328. փիլիսոփայության  մեջ,  պետության  և  իրավունքի  բնաիրավական,  պոզիտիվիստական, մարքսիստական ուսմունքներում և մի շարք այլ ժամանակակից տեսություններում:41 Եթե իրավական հոգեբանությունը մեծապես ծառայում է մարդկանց անհատական և զանգվածային-տարերային  հարաբերությունների  հետազոտության  համար,  ապա իրավական  գաղափարախոսությունը  նախ  և  առաջ  ուղղված  է  հասարակության  տարբեր սոցիալական  խմբերի` դասերի,  ազգերի, քաղաքական կուսակցությունների, հասարակական-քաղաքական շարժումների, պետությունների, միջպետական միավորումների պահանջմունքների և շահերի արտահայտմանը: ", "Աշխարհում չկա որևէ պետություն, որը չունենա իրավական գաղափարախոսություն:  Արդի  աշխարհում  ժողովրդավարական  պետական-իրավական գաղափարախոսությունը  համարվում  է  ցանկացած  հասարակության  գործառնության կարևոր  պայման:  Սահմանադրության  և  այլ  իրավական  ակտերի  բովանդակության  մեջ նշվում  է  տվյալ  պետության  իրավական  հայացքների,  գաղափարների  մասին,  ինչն  էլ կազմում է տվյալ պետության իրավական գաղափարախոսությունը: ", "Գաղափարախոսական-իրավական  նշանակալից  փաստաթղթեր  են  համարվում  օրինակ` ԱՄՆ  Սահմանադրությունը,42  Ֆրանսիայի  Մարդու  և  քաղաքացու  իրավունքների հռչակագիրը43  և  այլն,  որոնք  հանդիսանում  են  արևմտյան  ժողովրդավարական պետությունների  իրավական  համակարգի  անկյունաքարերը:  Հարկ  է  նշել,  որ  իրավական գաղափարախոսության  ազատական-ժողովրդավարական  դրույթները  ներառված  են  նաև ՀՀ Սահմանադրությունում:44 Հետխորհրդային  Հայաստանը  կարող  էր  գոյատևել  միայն  ազգային  պետական- իրավական գաղափարախոսության առկայության պարագայում: ", "Նախորդ տասնամյակները  ժխտողական  վերաբերմունք  էին  ձևավորել  խորհրդայինից  բացի  այլ nationale.fr/histoire/dudh/1789.asp, /02.02.2013/: ", "բ)  ուսումնական  փուլը,  որը  ներառում  է    երիտասարդության  ողջ  շրջանը:  Այս ներառում  է  դպրոցում    ուսումնառության  ողջ  ընթացքը:  Բարձրագույն  ուսումնական հաստատությունում  սովորելու  վերաբերյալ    կարծիքները  տարբեր  են:  Եթե  դիտարկենք աշխատելու  տեսանկյունից,  ապա  բարձրագույն  ուսումնական  հաստատությունում ուսումնառությունը  չի  կարող  ընդգրկվել  հաջորդ  փուլում:  Մյուս  կողմից  բարձրագույն ուսումնական  հաստատությունում    ուսումնառության  շրջանը  էապես  տարբերվում  է դպրոցական շրջանից, քանի որ ինչ-որ չափով աշխատանքի հետ համատեղելուն, այդ իսկ պատճառով  անձի  կյանքի  այս  շրջանը  չենք  կարող  միանշանակ  ընդգրկել  փուլերից  որևէ մեկի մեջ: ", "Ինչպես նշում է Ս. Հանթինգտոնը`  անցումը ժողովրդավարությանը  համապատասխան  նախադրյալների  բացակայության  դեպքում կարող  է  հանգեցնել  հակաժողովրդավարական  զարգացումների:45  Այս  պարագայում հնարավոր է իրավական գաղափարազրկում, ինչը կարող է ձևավորել խիստ վտանգավոր մի իրավիճակ` պետական կառուցվածքի անորոշություն, օրենքի հեղինակության  կտրուկ անկում,  հանցավորության  և  կոռուպցիայի  աճ,  որոնք  կարող  են  հանգեցնել հասարակության  զանգվածային  գիտակցության  այլափոխության,  տագնապի  և  ապագայի հանդեպ  վախի  առաջացման:  Այս  պարագայում  հասարակությունում  մի  կողմից  կարող  է առաջանալ  հոգեբանական  ջլատվածություն,  իսկ  մյուս  կողմից`  արմատականության  և սոցիալական  ծայրահեղականության  դրսևորումներ:  Ակնհայտ  է,  որ  այսպիսի  խարխուլ գաղափարական  հենքի  վրա  անհնար  է  կառուցել  իրավական  պետություն  և քաղաքացիական հասարակություն: ", "Ավելի  բարդ  է  ընդունել  այն  միտքը,  որ  աշխատանքային  փուլում  դադարեցվում  է հասարակական  փորձի  վերարտադրման  գործընթացը:  Անշուշտ,  երիտասարդությունը անձի  կայացման    կարևորագույն  շրջանն  է,  սակայն  հաշվի  առնելով  աշխատանքային գործընթացի    գործունեության  կարևորությունը,  հասուն  շրջանը  նույնպես  ունի  մեծ կարևորություն: ", "Իրավական  գիտակցությունը  բավականին  բարդ  երևույթ  է,  որը  բաղկացած  է տարբեր  բաղադրատարրերից:  Այն  նախ  և  առաջ  ներառում  է  իրավական  գիտելիքներ, արժեքներ, որոնք կազմում են վերջինիս առանցքը: ", "Չնայած առկա հասկացութային և մեթոդաբանական որոշ թերությունների, ակնհայտ է, որ  որոշ  երկրներ  ավելի  լավ  են  կառավարվում,  քան  մնացածները,  և  դրանով  իսկ հանդես  են  գալիս՝  որպես  լավ  կառավարման  պոտենցիալ  մոդելներ  և  օգնության աղբյուրներ: Ավելի´ն, անցումային և զարգացող երկրների քաղաքացիների զգալի մասը կողմ  են  իրականացվող  արտաքին  ճնշումներին,  որպեսզի  իրենց  երկրների կառավարումը  դառնա  ավելի  արդյունավետ  և  էթիկական:  Մյուս  կողմից՝  Սառը պատերազմից հետո կոռուպցիայի դեմ միջազգային պայքարի ակտիվացումը չի կարելի բնութագրել  միայն՝  որպես  արձագանք  առկա  դժգոհություններին  կամ  լավագույն փորձերը  կիսելու  ցանկության  դրսևորում:  Կոռուպցիայի  դեմ  պայքարի  միջազգային  և տեղական  ջանքերի  միջև  փոխհարաբերությունը  ավելի  բարդ  է,  քան  կարող  է  թվալ առաջին  հայացքից:  Կոռուպցիայի  դեմ  պայքարի  տեղական  և  միջազգային տեսլականները  հաճախ  տարբերվում  են՝  ըստ  առանձին  չափանիշների.  միջազգային հակակոռուպցիոն  օրակարգը  հաճախ  խնդիրը  բնութագրում  է  իբրև  տեխնոկրատիկ խնդիր՝  կոչ  անելով  ընդլայնել  ազատականացման,  ապակենտրոնացման  և ինստիտուցիոնալ  բարեփոխումների  մասշտաբները:  Իսկ  ահա´,  անցումային  և զարգացող  երկրների  հանրության  զգալի  մասը  հակակոռուպցիոն  պայքարի  էական մաս  է  համարում  հարուստ  պաշտոնյաների  նկատմամբ  սանկցիաների  խստացումը  և դրանց  կիրառման  արդյունավետությունը:  Ընդհանուր  առմամբ,  կոռուպցիայի գոյությամբ են բացատրվում հասարակության ներսում  անհավասարության խորացումը,  աղքատությունը  և  սոցիալական  դժգոհությունները:  Կոռուպցիայի  դեմ պայքարում  ընդունվել  են  մի  շարք  միջազգային  իրավական  ակտեր,  օրինակ,  ՏՀԶԿ-ի (Տնտեսական  համագործակցության և զարգացման կազմակերպություն, OECD) կողմից խորհրդատվություններ  և  շահերի  բախման  կարգավորման  ուղեցույց»  իրավական ակտը,  որը  կիրառության  մեջ  է  դրվել  2003թ.-ից,  իսկ  2005թ.-ին  ընդունվել  է  «Շահերի բախման  կանխման  կառավարության  միջոցառումների  վերանայում»  փաստաթուղթը, որը  հիմնականում  վերաբերում  է  հետծառայողական  գործունեության  կարգավորմանը և  լոբբինգի  թափանցիկությանը:61  2007թ.-ի  նոյեմբերին  ՏՀԶԿ-ի  հակակոռուպցիոն կոնվենցիայի  տասնամյակը  ընձեռեց  լավ  հնարավորություն  կոռուպցիայի  մասին հանրային  ընկալումը  ընդլայնելու  և  կոնվենցիայի  համար  ավելի  մեծ  աջակցություն ձեռք բերելու  համար: Այն նաև ցույց տվեց, որ նախորդ տասնամյակում տեղի են ունեցել էական  ձեռքբերումներ.  առանձին  երկրներ  խստացրել  են  իրենց  հակակոռուպցիոն օրենսդրությունները, և աճել է կոռուպցիոն գործողությունների մեջ մեղադրվող անձանց նկատմամբ  միջազգային  հետաքննությունների  թիվը,  ինչն  էլ  նպաստել  է  այդ Officials in International Business Transactions, September 2014, pp. 78-80. Oecd.org/daf/anti-bribery/WGB-Steps-Taken-Update.pdf  (10.12.2015) երկրներում բիզնես միջավայրերի բարելավմանը: 2007թ.-ին ՏՀԶԿ-ի կողմից քննարկման դրվեց  ՏՀԶԿ-ի  տնօրինության  զեկույցը  Հանրային  կառավարման  և  տարածքային զարգացման  մասին,  որում  նշվում  էր,  որ  կոնվենցիան  ստորագրած  երկրները առաջընթաց  են  գրանցել  իրենց  հանրային  ծառայություններում  շահերի  բախման կանխման  և  կարգավորման  ուղղությամբ:  Մի  քանի  երկրներ՝  Չեխիան,  Իսպանիան  և Իտալիան, ընդունել են նոր օրենսդրություններ, որոնք հիմնականում կենտրոնացած են կառավարման  միջազգային  չափանիշների  վրա:  Այնուամենայնիվ,  այդ  երկրեները դեռևս  զգում  են  արդյունավետ  մեխանիզմների  պակաս,  որոնց  օգնությամբ  կարող  են ամրագրված էթիկական նորմերը կյանքի կոչել, ինչպես նաև կիրառել համապատասխան  սանկցիաներ  այդ  նորմերի  խախտման  դեպքերում:  ՏՀԶԿ-ի  կողմից ներկայացվել  են  առաջարկներ,  որոնց  միջոցով  հնարավոր  կդառնա  ավելի  խստացնել հանրային  ծառայողներին  ներկայացվող  սահմանափակումները,  պարզեցնել  գործող օրենքներն  ու  էթիկական  կարգավորումները,  ուժեղացնել  գործող  մեխանիզմների կիրառումը: ", "Գիտական  գրականության  մեջ  իրավագիտակցության  դասակարգման  հարցում հաշվի  են  առնվում  իրավական  կեցության  ակունքները:  Այս  չափանիշի  տեսանկյունից առանձնացնում են իրավագիտակցության հետևյալ տեսակները` առօրեական, գիտական, մասնագիտական: ", "Առօրեական  իրավագիտակցությունը  իրավունքի,  օրինականության,  իրավակարգի վերաբերյալ  մարդկանց  զանգվածային  պատկերացումներն  են,  տրամադրությունները, հույզերը, զգացումները:  Դրանք  առաջանում են  մարդկանց կենսափորձի  և կենսապայմանների  անուղղակի  ազդեցության  ներքո:  Գ.  Օստրոումովի  պնդմամբ` մարդկանց  առօրեական,  էմպիրիկ  իրավագիտակցությունը  հետևում  է  պատմական գործընթացին,  որը  ձևավորում  է  անհատի  առօրյան:46  Ե.  Լուկաշևան  գտնում  է,  որ առօրեական իրավագիտակցությունը ձևավորվում է այս կամ այն իրավական երևույթների շնորհիվ, որոնք դրսևորվում են վարքագծի որոշակի մոդելների միջոցով:47 Գիտական  իրավագիտակցությունը  հայացքների,  գաղափարների,  հայեցակարգերի ամբողջություն է, որն արտահայտում է իրավունքի համակարգված, տեսական յուրացումը: ", "Կ.  Բելսկին  գիտական  իրավագիտակցությունը  սահմանում  է  որպես  իրավական գիտելիքների  համակարգ,  որն  արտահայտվում է  իրավական  գաղափարների, հասկացությունների  և  կատեգորիաների  միջոցով,  որոնք  էլ,  իրենց  հերթին,  ուղղված  են հասարակության իրավական կյանքի բնույթի և զարգացման օրենքների բացահայտմանը:48 Գիտական  իրավագիտակցությունն  առավել  ճշգրիտ  է  իմաստավորում  և  արտացոլում պետաիրավական  երևույթները,  մշակում  իրավական  տեսություններ,  հայեցակարգեր, սկզբունքներ  և  օրինաչափություններ:  Ժամանակակից  հասարակությունում  գիտական իրավագիտակցությունն  առաջնային  դեր  ունի  իրավունքի,  օրենսդրության,  քաղաքական- սահմանադրական հարաբերությունների զարգացման գործում: ", "Հասարակական  գիտակցության  մեջ  կարևոր  նշանակություն  ունի  նաև մասնագիտական իրավագիտակցությունը: ", "Դա իրավական գիտելիքների, համոզմունքների, գաղափարների, կողմնորոշումների  ամբողջությունն է, որի սուբյեկտներն  են  իրավաբանության  ոլորտի  աշխատողները:  Խիստ  գիտական  իմաստով, ինչպես  նշում  է  Ն.  Սոկոլովը,  մասնագիտական  իրավագիտակցություն  ասելով` հասկանում ենք այն իրավագիտակցությունը, որի կրողները իրավաբաններն են:49 Մասնագիտական իրավագիտակցությունը  անմիջականորեն կապված է իրավաբանական  պրակտիկայի  հետ  և  ներառում  է  իրավաբանների  գործնական աշխատանքի արդյունքում ձևավորված փորձը, սովորույթները, ավանդույթները: ", "Ըստ Վ. Ներսեսյանցի` մասնագիտական իրավագիտակցությունը՝ որպեսհ ատուկ իրավա- բանական  կրթություն  ստացած  մարդկանց  խմբային  իրավագիտակցություն,  այս  կամ  այն ձևով  իր  մեջ  ներառում  է  տեսական  իրավագիտակցության  որոշ  հիմնական բաղադրատարրեր։Սակայն  իրավագիտակցության  այդ  տարբեր  տեսակները,  իհարկե,  չի կարելի  նույնացնել։  Մասնագիտական  իրավագիտակցությունը,  ներմասնագիտական տարբերությունների  հաշվառմամբ,  կարևոր է  բաժանելմասնագիտական  խմբերի (իրավաբան-գիտնականների իրավագիտակցություն և իրավաբան-պրակտիկների իրավագիտակցություն) և ենթախմբերի (դատավորների իրավագիտակցություն, դատախազության  աշխատակիցների  իրավագիտակցություն,  ոստիկանության  աշխա- տակիցների իրավագիտակցություն,  փաստաբանների իրավագիտակցություն և այլն)։Մասնագիտական իրավագիտակցության զարգացման մակարդակից, դրան ներհատուկ իրավաբանական  արժեքային մոտեցումների և կողմնորոշումների բովանդակությունից և բնույթից մեծապես կախված է պետական ապարատի գործունեության որակը և, ամբողջությամբ, պետական գործառույթների պատշաճ իրականացումը:50 Իրավագիտակցության սուբյեկտների տեսանկյունից տարբերում են իրավագիտակցության զանգվածային,  խմբային և  անհատականձևերը, որոնց փոխգործակցության դիալեկտիկան բավականին խրթին է և ոչ միանշանակ: ", "Մասնագիտական  գրականության  մեջ  լայն  տարածում  ունի  այն  տեսակետը,  ըստ որի` իրավագիտակցության էությունը բխում է հասարակական, կոլեկտիվ գիտակցությունից:  Այս  տեսակետին  հակադրվում  են  այն  հետազոտողները,  ովքեր բացառում են հասարակական, կոլեկտիվ իրավագիտակցության գոյությունը: "], "paragraph_source_docs": [2, 2, 2, 2, 2, 2, 2, 2, 2, 2, 2, 2, 2, 0, 2, 0, 2, 1, 2, 2, 2, 2, 2, 2, 2], "source_docs_file": "Political Science.json"}