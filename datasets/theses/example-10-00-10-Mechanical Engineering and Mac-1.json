{"paragraphs": ["Այսպիսով,  կարելի  է  նշել,  որ  կոշտ  գլանական  մամլամայրում  չեռակալված փոշենմուշի  մամլման  գործընթացի  հետազոտման  խնդրի  լուծման  վերլուծական եղանակում շրջանային և շառավղային լարումների հավասարության  և լայնական հատույթում լարվածադեֆորմացիոն վիճակի բոլոր բաղադրիչների հաստատունության  պայմանները  փոքր  հպակային  շփման  դեպքում  ունեն բավականին մեծ ճշտություն: ", "Այժմ  կատարենք  կոշտ  գլանական  մամլամայրում  փոշենյութի  խտացման գործընթացի  ԱԾՄ  –  ում  ստացված  արդյունքների  համեմատում  վերլուծական եղանակի թվային հաշվարկի տվյալների հետ: ", "Նկ.  5.6  -  ում  ցույց  տրված  1  կորը  համապատասխանում  է  ԱԾՄ  -  ում ստացված  առանցքային  ճնշման  փոփոխությանը  նմուշի  առանցքի  կոորդինատից կախված մոդելի եզրային մասում: ", "Կոշտ  գլանական  մամլամայրում  չեռակալված բարձրությամբ  և տրամագծով չեռակալված  մետաղական  փոշենմուշի  մամլման գործընթացի վերլուծական եղանակով լարվածային վիճակի մեծությունների թվային հաշվարկների համար օգտվենք (4.18) բանաձևից` որտեղ - ը (4.23) բանաձևով որոշվող չափում չունեցող մեծություն է: Հետևաբար, ,                                                             (5.1) չափային :                                                   (5.2) Խնդրի  թվային  հաշվարկները  կատարվել  են , [73] դեպքի համար, երբ ազդող առանցքային ճնշումը` և և ստացված տվյալներով կառուցվել է - ի գրաֆիկը (նկ. 5.6 –ի 2 կորը): ", "Նկ. 5.6  Առանցքային ճնշման գրաֆիկները` կախված նմուշի առանցքի կոորդինատից Նկ.  5.6-ի  1  և  2  կորերի  համեմատությունը  ցույց  է  տալիս,  որ  վերլուծական եղանակով  հաշվարկված  աղյուսակային  և  ԱԾՄ  -  ում  մոդելավորմամբ  ստացված գրաֆիկական տվյալների առավելագույն տարբերությունը չի գերազանցում 20% -ը: ", "Հարկ  է  նշել,  որ  տվյալ  դեպքում  1  և  2  առանցքային  ճնշման  կորերի համեմատությունը  կրում  է  մոտավոր  բնույթ,  քանի  որ  1-ի  տվյալները  վերցված  են ըստ նկ. 5.2-ի՝ մոդելի միայն եզրային մասից: ", "Եզրահանգում «ABAQUS»  ԱԾՄ  –  ում  Մոր−Կուլոնի  պլաստիկության  պայմանի  հիման  վրա կոշտ  գլանական  մամլամայրում  չեռակալված  փոշենմուշի  մամլման  գործընթացի մոդելավորման  տվյալներով  ստացվել  են  դրա  լարվածադեֆորմացիոն  վիճակի բոլոր  բաղադրիչները,  որոնց  վերլուծությունը  ցույց  է  տվել,  որ  խնդրի  լուծման վերլուծական եղանակում շրջանային և շառավղային լարումների հավասարության և  լայնական  հատույթում  լարվածադեֆորմացիոն  վիճակի  բոլոր  բաղադրիչների հաստատունության  պայմանները  փոքր  հպակային  շփման  դեպքում  ունեն բավականին  մեծ  ճշտություն,  ինչպես  նաև  վերլուծական  եղանակով  հաշվարկված աղյուսակային  և  ԱԾՄ  -  ում  մոդելավորմամբ  ստացված  գրաֆիկական  տվյալների առավելագույն տարբերությունը չի գերազանցում 20% -ը: ", "ԵԶՐԱԿԱՑՈՒԹՅՈՒՆՆԵՐ հարթակների շոշափող և նորմալ լարումների բաղադրիչներով  կազմված  առանցքների  համակարգում  Մորի  շրջանագիծը  և  դրան շոշափող Մոր−Կուլոնի պլաստիկության պայմանի ուղիղ գիծը պատկերող գրաֆիկը` կապ  է  հաստատվում  թեք  հարթակների  լարումների  որոշման  և  փոշենյութի մասնիկների ներքին շփման անկյունների միջև, ինչը հնարավորություն է տվել պարզ տեսական ձևափոխություններով հիմնավորել գլխավոր լարումներով արտահայտված Մոր−Կուլոնի պլաստիկության պայմանը: ", "մետաղական  փոշենյութերի համար՝  Մոր−Կուլոնի և  Դրուկեր−Պրագերի պլաստիկության  պայմանների  հիման  վրա  տարբեր լարվածային  վիճակների դեպքերում  (միառանցք  սեղմում,  մաքուր  սահք,  ինչպես  նաև  մաքուր  սահքի  ու հիդրոստատիկ  ճնշման  համատեղ  ազդեցություն,)  ստացված  արդյունքները  ցույց  են տվել, որ իդեալական կապակցված  փոշենյութի համար  Մոր−Կուլոնի պլաստիկության  պայմանը  վերափոխվում  է  Տրեսկա−Սեն-Վենանի  պլաստիկության պայմանի,  իսկ  Դրուկեր−Պրագերինը`  Հուբեր−Միզեսի  պլաստիկության  պայմանի, այսինքն՝  չեռակալված  փոշենյութերի  համար  Մոր−Կուլոնի  և  Դրուկեր−Պրագերի պլաստիկության  պայմանները  ընդհանրացված  պլաստիկության  պայմաններ  են,  և դրանցից մասնավոր դեպքում ստացվում են հոծ պլաստիկ նյութերի պլաստիկության պայմանները: ", "չեռակալված  մետաղական  փոշենյութից  հաստապատ  սնամեջ  գնդի  լարվածային վիճակը և դրա սահմանային դեպքը: "], "paragraph_source_docs": [1, 1, 1, 1, 1, 1, 1, 1, 1, 1], "source_docs_file": "Mechanical Engineering and Machine Science.json"}