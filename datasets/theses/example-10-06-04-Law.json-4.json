{"paragraph_source_docs": [0, 4, 4, 2, 0, 2, 0, 4, 2, 4], "source_docs_file": "Law.json", "paragraphs": ["Իշխանությունների  բաժանման  սկզբունքի  վրա  հիմնված  պետաիրավական համակարգի գործունեության համաշխարհային փորձն ապացուցեց իր նշանակալի մեծ ճկունությունը  և  հարմարվողական  ներուժը:  Չնայած,  որ  այդ  համակարգը  չունի բացարձակ  կայունություն,  ենթակա  է  բազմաթիվ  գործոնների  ազդեցությանը, այդուհանդերձ,  այն  առանց  փոփոխությունների  վերականգնվել  է  անգամ  այն դեպքերում, երբ ժամանակավոր հաղթանակում էին ավտորիտար ռեժիմները: ", "Երկրորդ կարևոր նախապայմանը հիմնավոր կասկածի առկայությունն է: 5-րդ հոդվածի 1-ին կետի «c» ենթակետում սահմանված է, որ անձին ազատությունից զրկելու համար անհրաժեշտ է հիմնավորված կասկած առ այն, որ նա իրավախախտում է կա- տարել, միայն այդ դեպքում է ազատությունից զրկումը համարվում հիմնավորված և օրինական: Յուրաքանչյուր կասկած պետք է լինի ողջամիտ (Մյուրեյն ընդդեմ Միացյալ Թագավորության գործով վճռում նշվել է, որ արժանահավատունությունն ու bona fides կասկածները հանդիսանում են հիմնավորվածության կարևոր տարրերից)250: Սակայն կասկածը հիմնավորված կհամարվի միայն ենթադրվող հանցագործության հետ կաս- կածվող անձի օբյեկտիվ կապը հաստատող հիմնավոր փաստերի ու տեղեկությունների առկայության դեպքում: Այսինքն պետք է լինեն ապացույցներ, որ կասկածվող անձի կա- տարած գործողություններն ուղղակիորեն մատնանշում են նրա առնչությունն իրավա- խախտմանը, կամ փաստաթղթերով կամ դատաբժշկական փորձաքննության արդյունք- ներով հաստատված նմանօրինակ այլ ապացույցներ: Այսպիսով, ազատությունից զրկու- մը չպետք է հիմնվի զգացմունքների, բնազդների, ուղղակի տպավորության և նախապա- շարմունքների (էթնիկական, կրոնական կամ որևէ այլ) վրա, անկախ նրանից, թե դրանք որքան հիմնավոր կարող են արտահայտել այս կամ այն անձի առնչությունը կատարված իրավախախտմանը: Դա չի նշանակում, որ պետք է բավարար ապացույցներ ունենալ` հիմնավորելու դատապարտումը կամ նույնիսկ մեղադրանքի առաջադրումը: Ինչպես վերը նշվեց, Դատարանը Բրոուգանն ընդդեմ Միացյալ Թագավորության և Մյուրեյն ընդ- դեմ Միացյալ Թագավորության գործերով վճիռներում արձանագրել է, որ կալանավոր- ման ժամանակ հարցաքննության նպատակը, համաձայն 5-րդ հոդվածի 1-ին կետի «c» ենթակետի, համարվում է քննության ընթացքի հետագա շարունակությունը` կասկածի հաստատման կամ հերքման նպատակով, որն այս փուլում, անկասկած, չի կարող հա- մոզիչ լինել: Բայց և այնպես, կասկածը պետք է ունենա որևէ հիմնավորում251: ", "Դատարանը  Ֆոկսը,  Քեմբելն  ու  Խարտլին  ընդդեմ  Միացյալ  Թագավորության252 գործով վճռում պարզաբանել է, որ հիմնավորված կասկածը չի կարող հիմնվել սոսկ այն հանգամանքի  վրա,  որ  անձն  անցյալում  կատարել  է  որևէ  իրավախախտում  (նույնիսկ՝ նմանօրինակ,  համանման):  Ըստ  այդ  գործի,  դիմողներն  անցյալում  դատապարտվել  են ահաբեկչական  գործողություններ  կատարելու  համար,  և  չնայած  Դատարանը  համա- ձայնել է, որ բխելով այլ փաստերից` դա կարող է ուժեղացնել կասկածները, սակայն չի կարող  հանդիսանալ  նրանց  ազատությունից  զրկելու  միակ  հիմքը:  Անհրաժեշտ  է,  որ կասկածը  կապված  լինի  կասկածյալի  ներկա  վարքագծի  հետ,  և  ոչ  թե  միայն  այն  հա- վաստման, որ կա ստույգ, բայց և գաղտնի, տեղեկություն: ", "Հանրապետության նախագահին  Սահմանադրությամբ վերապահված լիազորությունների  երկրորդ  խումբը  կարելի  է  դասակարգել  երկու  ենթախմբերի՝ Կառավարության  առաջարկությամբ իրականացվող լիազորություններ և վարչապետի  առաջարկությամբ իրականացվող լիազորություններ։  Առաջին ենթախումբն  են  կազմում  Կառավարության  հրաժարականի  անհապաղ  ընդունումը (հոդ.  130),  միջազգային  պայմանագրերի  կնքումը  (հոդ.  132,  մաս  1,  կետ  1), Կառավարության  առաջարկությամբ,  օրենքով  սահմանված  դեպքերում  և  կարգով վավերացում  չպահանջող  միջազգային  պայմանագրերի  հաստատումը,  կասեցումը կամ չեղյալ հայտարարելը (հոդ. 132, մաս 2)։ ", "Այսպիսով,  հենց  առաջին  հոդվածում  ամրագրված  է  պետական  իշխանության միասնական  և  ամբողջական  բնույթը,  ինչպես  նաև  բովանդակային  առումով  ՝  նրա ժողովրդավար, իրավունքով սահմանափակվածության և սոցիալական  ուղղվածության էությունը: ", "Այստեղ նկատվում է  որոշակի օրինաչափություն։  Կառավարության առաջարկությամբ Հանրապետության նախագահի կողմից իրականացվող լիազորություններն  առնչվում  են  օրենսդրական  ոլորտին,  իսկ  վարչապետի առաջարկությամբ իրականացվող լիազորությունները՝ իրավակիրառ ոլորտին։ ", "Որպես  պետական իշխանության կարևորագույն հատկություն ինքնիշխանությունը  նաև  պետության  հատկությունն  է:  Պետության  ինքնիշխանության հիմքում ընկած է ժողովրդի ինքնիշխանությունը, քանի որ ժողովրդի կամաարտահայտությամբ է ծնվում  պետական իշխանությունը:  Պետության ինքնիշխանությունը ցանկացած պետության անօտարելի հատկությունն է անկախ նրա տարածքի  չափերից,  բնակչության  թվից,  կառավարման  և  կառուցվածքի  ձևերից:  Այն պետության միջազգային իրավասուբյեկտության պարտադիր պայմանն է: ", "Չնայած  հիմնավոր  կասկածի  առկայության  ստուգումը  չի  նախատեսվում հավանական  իրավախախտումների  նկատմամբ,  պահանջը,  որ  այդ  հիմքով  ազա- տությունից  զրկումը  պետք  է  իրականացվի  միայն  առանձին  և  կոնկրետ  իրավախախ- տումների դեպքում, ինչպես նաև այն, որ այդ ազատությունից զրկումը՝ կանխարգելման նպատակով, պետք է համարվի «հիմնավորված անհրաժեշտություն», անկասկած, կնշա- նակի 5-րդ հոդվածի 1-ին կետի «c» ենթակետի խախտումից խուսափելու համար, պետք է ցույց տալ, որ տվյալ կասկածը նույնքան հիմնավոր է: Ուստի պետք է լինեն բավարար, օբյեկտիվ ապացույցներ, որ դիտարկվող անձի գործողությունները մեծամասամբ ուղըղ- ված  են  իրավախախտում  կատարելուն:  Ընդ  որում,  չպետք  է  հիմնվել  նախապաշար- մունքների կամ անհիմն կասկածների վրա: ", "Հանրապետության  նախագահի լիազորությունների  բնույթի  համարժեք մեկնաբանման  համար  սկզբունքային  նշանակություն  ունի  Սահմանադրության  139- րդ հոդվածի 2-րդ  մասի  դրույթը, որի  համաձայն՝ իր լիազորությունների կատարման առնչությամբ  Հանրապետության  նախագահը  «կարող  է  համապատասխան  ակտը եռօրյա  ժամկետում  իր  առարկություններով  վերադարձնել  առաջարկություն ներկայացնող  կամ  միջնորդությամբ  դիմող  մարմնին։  Եթե  իրավասու  մարմինը  չի ընդունում այդ առարկությունը, ապա Հանրապետության նախագահը ստորագրում է համապատասխան ակտը կամ դիմում է սահմանադրական դատարան»։ Արդյունքում ստացվում  է,  որ  Հանրապետության  նախագահն  իր  լիազորությունների  շրջանակի մեջ  մտնող  հարցերը  լուծելիս  էականորեն  սահմանափակված  է  այլ  մարմինների կողմից ներկայացվող առաջարկություններով կամ միջնորդություններով։ Նա կարող է մերժել առաջարկությունը (միջնորդությունը) միայն երկու դեպքում՝ եթե իրավասու մարմինն  ընդունում  է  իր  առարկությունը  կամ  եթե  Սահմանադրական  դատարանը որոշում  է,  որ  համապատասխան  ակտը  հակասում  է  Սահմանադրությանը։ ", "Բացառություն է կազմում նշված հոդվածի 2-րդ մասը, ըստ որի` կալանավորումը և դրա այլընտրանքային  խափանման  միջոցը  մեղադրյալի  նկատմամբ  կարող  են  կիրառվել միայն այնպիսի  հանցագործության պարագայում, որի համար նախատեսվող  ազատա- զրկման  ձևով  պատժի  առավելագույն  ժամկետը  մեկ  տարուց  ավելի  է,  կամ  բավարար հիմքեր  կան  ենթադրելու,  որ  մեղադրյալը  կարող  է  կատարել  135-րդ  հոդվածի  1-ին մասով նախատեսված գործողությունները: Նորմի ամբողջական վերլուծությունը թույլ է տալիս  եզրակացնել,  որ  որոշակի  պայմաններում  կալանավորումը  կարող  է  կիրառվել նաև  այնպիսի  հանցագործության  նկատմամբ,  որի  համար  նախատեսվող  ազատա- զրկման ձևով պատժի առավելագույն ժամկետը մեկ տարուց պակաս է: Ստացվում է, որ երաշխիքային  նորմը  ձեռք  է  բերում  դեկլարատիվ  բնույթ,  թեև  չի  կարելի  միանշանակ ժխտել  նաև  այն  հանգամանքը,  որ  այդպիսի  հանցագործության  կատարման  մեջ մեղադրվող  անձը  չի  կատարի  135-րդ  հոդվածի  1-ին  մասով  նախատեսված  գործողու- թյուններից որևէ մեկը: "]}