{"paragraph_source_docs": [0, 1, 0, 0, 0, 0, 0, 0, 0, 0], "paragraphs": ["Պայթական  և  շփական  տարբերակների  միջև  միևնույն  բառում  հնարավոր  է հերթագայություն:  Այսպես,  բառը  չի  կարող  սկսվել  շփական  տարբերակով,  սակայն րակներ  ունեցող  զույգեր  որպես  քերականական  կատեգորիա  գոյություն  չունեն:  Թվարկված  12 հնչույթներից  առնվազն  ինը,  ներառյալ  միջատամնայինները,  արաբերենում  առկա  են,  սակայն  հանդես են գալիս որպես ինքնուրույն, կայուն հնչույթներ և նշվում են առանձին տառերով: ", "Դիտարկենք հետևյալ օրինակները այս տեսանկյունից. A: She is really in a big trouble and has turned to her mother though I am not sure that will help much. B:  I  have  known  their  family  since  childhood.  Her  mother  is  her  mother. She  comes  from  an  influential  family  and  has  good  connections.  Trust  me she will absolutely be helpful. (BJ LL: 128) Նախ  պետք  է  արձանագրել,  որ  այս  երկխոսության  մասնակիցները բավարար  չափով  տեղյակ  են  ընդհանուր  թեմայից,  որ  իրենց  ընկերը  դժվարին կացության  մեջ  է,  ու  երկուսն  էլ  գիտակցում  են,  որ  դիմացինը  հավասարաչափ տեղյակ  է  իրադարձությունների  ընթացքից:  Առաջին  զրուցակիցը  կասկած  է հայտնում,  թե  արդյոք  իրենց  ընկերոջ  մայրը  կկարողանա  օգնել  նրան:  Երկրորդ զրուցակիցը,  ավելի  լավ    ճանաչելով  իրենց  ծանոթի  մորն  ու  ավելի  տեղեկացված լինելով վերջինիս ազդեցիկ ընտանիքի ու կապերի մասին, պնդում է, որ նրա մայրը հաստատապես  ի  վիճակի  է  օգնելու,  ու  հիմնավորում  է  դա  մոր`  ազդեցիկ ընտանիքից  լինելու  և  դրանից  բխող  կապերի  առկայությամբ:  Այս  տեղեկույթը օգնում  է  հասկանալու,  որ  նրա  մայրը  ոչ  միայն  իրենց  ընկերոջ  կենսաբանական մայրն  է  կամ  հոգատար  կին  է  ու  անհանգստանում  է  իր  զավակի  համար,  ինչպես թերևս  բոլոր  մայրերը,  այլև  այս  ամենի  հետ  մեկտեղ  նաև  տալիս  է  տեղեկույթ,  որ մայրն ունի ազդեցություն ու հնարավորություններ, որոնք կարող է գործի դնել: Այս հնարավորությունները  առանձնացնում  են  նրանց  ընկերոջ  մորը  մնացած մայրերից, քանի որ բնականաբար ոչ բոլոր կանայք ու առհասարակ մարդիկ ունեն մեծ  հնարավորություններ:  Այստեղ  մենք  կարող  ենք  արձանագրել,  որ նույնաբանությանն  ուղեկցող լեզվական  համատեքստը  մեզ  ու  առաջին զրուցակցին  տալիս  է  անհրաժեշտ  տեղեկույթ,  որպեսզի  նույնաբանությունը մեկնաբանվի  մոր  լայն  հնարավորությունները  փաստող  լեզվական  կառույցի նշանակությամբ:  Այլ  կերպ  ասած`  սույն  օրինակում  լեզվական  համատեքստը ձևավորում  է  նույնաբանական  կառույցի  հաղորդակցական-գործաբանական արժեքը  տվյալ  դիսկուրսում:    Հատկանշական  են  նաև  I have known their family since  childhood  ուղեկցող  նախադասության  նշանակությունն  ու  դրա  դերը նույնաբանության  հաղորդակցական-գործաբանական  արժեքի  մեկնաբանման գործում:  Այդ  նախադասությունը  հղում  է  կատարում  անցյալին,  մանկությանը` դրանով  է՛լ  ավելի  շեշտելով  տեղեկույթի`  ժամանակով  ճշգրտված լինելու հանգամանքը: Այսինքն` խոսողը մտավոր հղում է կատարում մի իրականության` անցյալի  մտապատկերի,  որն  ուղղակիորեն  ոչ  մի  կերպ  արտացոլված  չէ  նշված դիսկուրսում,  սակայն  որի  հիշատակումը  բավարար  է  որպես  համատեքստ` նույնաբանության  հաղորդակցական-գործաբանական  արժեքի  որոշակիացման համար:  Դիտարկենք  ևս  մեկ  իրավիճակ,  որտեղ  նույն  նույնաբանությունը  այլ հաղորդակցական-գործաբանական արժեք ունի. A: Currently she is awfully busy working two jobs and doing extra hours to be able to pay all the bills. And now on top of this all she has to take care of her handicapped mother. B: Well her mother is her mother. She can’t help but taking care of her. (KG ABSHC: 146) Այս  երկխոսությունը  դիտարկելիս  պետք  է  կրկին  արձանագրել  ընդհանուր թեմային  խոսողի  ու  լսողի  տեղեկացվածությունն  ու  փոխադարձ  վստահությունը խոսողի  տեսանկյունից,  որ  դիմացինը  ունի  շատ  թե  քիչ  հավասարաչափ տեղեկություն իրավիճակի ու դեպքերի մասին ու ի վիճակի է ընկալելու իր խոսքը, իսկ  լսողի  տեսանկյունից`  որ  դիմացինը  գիտի  իր  կողմից  խոսքի  համարժեք ընկալումը:  Առաջին  զրուցակիցը մատնանշում  է  այն  սթրեսային  ու գերծանրաբեռնված  աշխատանքային  գրաֆիկը,  որով  իրենց  ընկերը  ստիպված  է աշխատել  ու  այժմ  էլ  պետք  է  կարողանա,  այդ  ամենից  զատ,  նաև  հոգ  տանել  իր հաշմանդամ մոր մասին: ", "Այստեղ խոսքն առայժմ միջատամնայինների մասին է լինելու, քանի որ հայերե- նում նման հնչյուններ և համապատասխան տառեր գոյություն չունեն: ", "Արդի  արամեական  բարբառներից  մի  քանիսում,  այդ  թվում  Խարբերդին  ամե- նամոտ  գտնվող  տուրոյոյում,  միջատամնայինները  պահպանվել  են,  մինչ  մյուսներում (ներառյալ  Հայաստանի  ասորիների  խոսքում  և  արդի  գրական  ասորերենում)  դրանք վերացել  են  և  փոխարինվել  իրենց  պայթական  զույգերով206:  Այսպես,  դասական  ասո- րերենի  talmiḏa/ṯalmiḏa  դիտարկված  տարբերակի  դիմաց  արդի  գրական  ասորերենում առկա է միայն talmida տարբերակը: ", "Ինչպես  նշել  էինք,  Խարբերդի  ասորիները  չունեին  իրենց  սեփական  բարբառը, ուստի «Բաբելոնում» գործածված բառերն ու արտահայտությունները գրեթե ամբողջու- թյամբ ներմուծված են դասական ասորերենից (դա լավագույնս վկայում են պարբերա- կանում գործածված դասական բայական ձևերը, որոնք չեն պահպանվել արդի արամե- ական որևէ բարբառում): ", "Լինելով  արևմտյան  ասորիներ՝  խարբերդցիներն  իրենց  եկեղեցիներում  և,  հա- վանաբար, դպրոցներում առնչվում էին Ասորի ուղղափառ, Ասորի կաթոլիկ և Մարոնա- կան եկեղեցիների կողմից ընդունված դասական ասորերենի ընթերցման ավանդական եղանակին207,  որում  միջատամնային  շփականների  արտաբերումը  պահպանվում  է: ", "Մինչ հոգևորականներն ու ասորերենի ուսուցիչներն արտաբերում էին այս հնչյունները, դժվար  է  ասել,  թե  որքանով  էին  միջատամնայիններն  արտաբերելի  հասարակ  ասո- րիների  համար,  որոնք  առնվազն  երկու  հարյուրամյակ հայախոս էին (միջատամնային բաղաձայններ  չկան  նաև  թուրքերենում):  Համենայն  դեպս,  հայերենում  միջատամ- նային  բաղաձայնների  և  համապատասխան  տառերի  բացակայությունը  հանգեցրեց նրան,  որ  «Բաբելոնի»  ասորական  բառերի  տառադարձության  մեջ  հիմնականում  տեղ գտավ  արդի  գրական  ասորերենում  ձևավորված  եղանակը,  այսինքն՝  միջատամնային հնչյունները փոխարինվել են իրենց պայթական տարբերակներով: Այսպես, դասական ասորերենի eṯkanaš բայը հայկական տառադարձության մեջ դարձել է էթքանաշ, tliṯoyo և  haḏ  թվականները՝  թլիթօյօ  և  հատ  (հիշենք,  որ  արևմտահայերենի  [տ]-ն  համապա- տասխանում  է  արևելահայերենի  [դ]-ին),  malkṯo  բառը՝  մալքէթօ,  լայն  տարածում  ունե- ցող –uṯo վերջավորությունը՝ -ութօ և այլն: ", "Առնվազն մեկ դեպքում միջատամնային [ṯ]-ն վերածել է ոչ թե [թ], այլ [ս] բաղա- ձայնի: Խոսքն aṯuroyo «ասորի», «ասորական» բառի մասին է, որը «Բաբելոնում» հան- դես է գալիս ասուրօյօ տեսքով (արդի գրական ասորերենում՝ aturaya): Սա պետք է բա- ցատրել հայերենի «ասորի» բառի, ինչպես նաև թուրքերենի ազդեցությամբ, որում առ- կա է նման ձև (այստեղ հիշենք, որ Աշուր Յուսուֆի՝ Խարբերդում հրատարակած պար- բերականը  կոչվում  էր  Մյուրշիդ-ի-ասուրիյուն՝  «Ասորիների  ուղեցույց»):  Ազդեցություն կարող էր գործած լինել նաև ասորիների ավանդական suryoyo կամ suroyo ինքնանվա- նումը,  որն  առաջացել  է  «Սիրիա»  բառից  և  գրվել  է  միջատամնային  որակ  չունեցող «սեմքաթ»  տառով  (ܣ),  որով  նշվում  է  հայերենի  «ս»  բաղաձայնի  հետ  համընկնող Միջատամնային [ḏ]-ի վերածում [z]-ի «Բաբելոնում» արձանագրված չէ: ", "հնչյուն: ", "Կոկորդայինների պարագայում հիմնականում պետք է անդրադառնանք ܥ՝ «է» տառով նշվող  և  «սեմական  լեզուներին  բնորոշ  կոկորդային  խոր  հնչյունին,  որն  առաջանում  է կոկորդի  մկանների  և  ձայնալարերի  ուժեղ  լարմամբ  և  տառին  հաջորդող  ձայնավորի միաժամանակյա  արտաբերմամբ»208  (արաբերենում՝  ع,  գիտական  տրանսկրիպցիայի մեջ նշվում է շրջված ապաթարցով կամ  c նշանով): Սեմական լեզուներում սա համար- վում է լիարժեք բաղաձայն և, ինչպես նշվեց, արտահայտվում առանձին տառով: Անմի- ջապես  նշենք,  որ  արդի  արամեական  բարբառներից  շատերում,  հատկապես  նրան- ցում, որոնք զարգացել են առանց արաբերենի ազդեցության, ինչպես նաև արդի գրա- կան ասորերենում, այս հնչյունն իսպառ վերացել է, թեև դասական եղանակին հետևող ուղղագրության մեջ «է» տառը պահպանվում է: Այդուհանդերձ, Ասորի ուղղափառ, Ասո- րի  կաթոլիկ  և  Մարոնական  եկեղեցիների  կողմից  ընդունված  դասական  ասորերենի ընթերցման ավանդական եղանակում այս կոկորդային բաղաձայնը պահպանվում է և որևէ  դժվարություն  չի  ներկաացնում  արաբերենին  տիրապետող  ասորիերի  համար: "], "source_docs_file": "Linguistics.json"}