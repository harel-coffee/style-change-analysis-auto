{"paragraph_source_docs": [1, 1, 1, 1, 1, 1, 1, 1, 1, 1], "source_docs_file": "Linguistics.json", "paragraphs": ["Ըստ  Քաթինգի`  իրադրային  հարատեքստը  խոսակիցներին  շրջապատող ֆիզիկական աշխարհն է, որտեղ տեղի է ունենում հաղորդակցումը, իսկ հենքային գիտելիքի հարատեքստը ներառում է մշակութային և միջանձնյա հարաբերությունների  տարրեր (Cutting  2002):  Ընդ  որում`  մշակութային հարատեքստը  ենթադրում  է  նույն  լեզվական  համայնքին  վերաբերող  հենքային գիտելիքի  առկայությունը  (Sperber,  Deidre  1995),  իսկ  միջանձնյա  հարատեքստը ներառում  է  խոսակիցների  միջանձնյա  հարաբերություններին,  նրանց  անձին բնորոշ  անհատական  հատկանիշներին  վերաբերող  հենքային  գիտելիք  (Cutting Ֆերսխուերենի`  վերը  բերված  գծապատկերում,  ընդգծված  են  խոսընկերների մտավոր  ու  ֆիզիկական  աշխարհը  և  այն  հասարակական  միջավայրը,  որում ընթանում  է  տվյալ  զրուցակցությունը:  Անհրաժեշտության  դեպքում  այս  գիտելիքը ակտիվանում  է  նրանց  գլխում  և  արտաբերվող  խոսքային  միջոցների  ճիշտ ընտրություն կամ լսածի ճիշտ մեկնաբանություն է ապահովում (Pinker 2007): ", "Մտավոր  աշխարհին  վերաբերող  հենքային  գիտելիքը  պարունակում  է ինչպես  ճանաչողական,  այնպես  էլ  զգացական  տարրեր:  Այն  կապվում  է  անձի հոգեբանության`  զրուցակիցների  հոգեկան  կերտվածքի,  նրանց  հույզերի, սպասումների,  համոզմունքների,  մտադրությունների,  դիրքորոշումների  հետ  և այլն: Հաղորդակցական գործընթացի այս վերաբերականներն այն նախադրյալներն են,  որոնք  հուզական  երանգ  են  հաղորդում  խոսքին,  զգացմունքային  և տրամաբանական  ներգործություն  են  կատարում լսողի  վրա,  ինչպես  նաև ապահովում վերջինիս խոսքը լսելու և մեկնաբանելու շահագրգռվածությունը: ", "Ֆիզիկական  աշխարհի`  խոսողներին  շրջապատող  շրջակա  միջավայրի մասին  հենքային  գիտելիքը  ընդգրկում  է  խոսքային  իրադրության  ժամանակին  և տեղին  վերաբերող  անվանումները,  որոնք  բացարձակ  արժեք  չունեն  լեզվում: ", "Ցանկացած հաղորդակցական իրադրություն տեղ է գտնում որոշակի ժամանակի և տարածության  մեջ:  Շրջակա  միջավայրին  վերաբերող  գիտելիքը  կոդավորվում  և ապակոդավորվում  է  ժամանակի  ու  տեղի  ցուցայնության  ցուցիչների  միջոցով` ապահովելով  խոսքի  կապը  արտաքին  աշխարհի  հետ.  now/  then;  in/on;  come/go; here/there; this/that; north/east; left/right և այլն: ", "Հասարակական  միջավայրին  վերաբերող  հենքային  գիտելիքը  անձի ցուցայնության  հետ  առնչվող  դերանունների  միջոցով  է  դրսևորվում  խոսքում: ", "Գիտելիքի  այս տիրույթում խոսքային գործունեության համար էական առաջնային հատկանիշներ են զրուցակիցների սեռը, տարիքն ու հասարակական դիրքը: ", "Եզրակացություն Տեսական  գրականության  քննական  վերլուծությունը  և  փաստական  նյութի համակողմանի  ուսումնասիրությունը  հաստատում  են,  որ  լեզվագործաբանական մեթոդը  հաղորդակցման լեզվական  համատեքստի  և  հանրամշակութային հարատեքստի  հաշվառումով  լավագույնս  է  ծառայում  խոսքային  գործունեության յուրահատուկ  դրսևորումների,  այս  կամ  այն  լեզվական  միջոցների  կիրառման դրդապատճառների, ինչպես և դրանցից բխող հետևանքների բացահայտմանը: ", "Փաստական նյութի քննության  արդյունքները հաստատում են լեզվագործաբանության  այն կարևորագույն դրույթը, որ բառի կամ շարահյուսական  կառույցի  գործաբանական  բովանդակությունը  ձևավորվում  և առարկայանում է խոսքում, իրական հաղորդակցական իրադրություններում: ", "Հաղորդակցությունը  դիտարկելով  որպես  տեղեկության  փոխանցման նպատակաուղղված  երկկողմանի  գործընթաց,  որի  հիմնական  գործառույթը տեղեկույթի  փոխանակումն  է,  մեր  ուսումնասիրությունը  հնարավորություն  է ընձեռում  փաստելու,  որ  հաղորդակցական  ակտը  հաղորդակցության  բոլոր մասնակիցների (խոսողի/գրողի  և լսողի/ընթերցողների)  մտադրությունների փոխներգործության  արդյունք  է,  և  այդ  ակտում  ընդգրկված յուրաքանչյուր լեզվական  միավոր  ծառայում  է  տվյալ  հաղորդակցական  դիտավորության իրագործմանը: ", "Նույնաբանական կառույցների լեզվագործաբանական  արժեքի մեր քննությունը թույլ է տալիս կատարելու հետևյալ եզրահանգումները. Նույնաբանական  կառույցների  քննությունը  գործաբանական  և իմաստաբանական  տեսությունների լույսի  ներքո,  չնայած  նրանցում  առկա տարբերություններին,  ունի  մեկ  ընդհանուր  թերություն.  այդ  մոտեցումներում հաշվի  չի  առնվում  նույնաբանական  կառույցի  առանձնահատկություններից  բխող իմաստային բազմաշերտությունը, որը, ինչպես ցույց է տալիս մեր վերլուծությունը, խոսքային գործունեության  ընթացքում  դրանց գործաբանական  ներուժի կոդավորման և ապակոդավորման կարևորագույն գրավականն է: "]}