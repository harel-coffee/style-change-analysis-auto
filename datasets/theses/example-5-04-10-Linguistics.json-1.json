{"paragraphs": ["Անշուշտ,  այսպիսի  մեկնաբանություններ  անելու  համար  անհրաժեշտ  է  հիմնվել նաև  համատեքստի  վրա:  Հարցվողները  մասնավորապես  առանձնացրել  են  The serious work of the dramatist is over, but the most desolating part of his toil awaits him. Այստեղից  հասկանալի է դառնում, որ թեպետ պիեսը հանձնված  է թղթին, սակայն հիմնական  աշխատանքը  դեռ  առջևում  է:  Այս  մասին  է  վկայում  նաև  չակերտների մեջ  վերցված finished  բառը,  ինչը  ցուցիչն  է  այն  բանի,  որ  իրականում  պիեսը  դեռ ավարտված չէ: Հարցվածներից ոմանք, ովքեր ինչ-որ չափով տեղյակ են թատրոնից կամ  կինոարդյունաբերությունից,  իրենց  մեկնաբանության  մեջ  նշել  են,  որ  այդ ոլորտներում  բուն  աշխատանքը  սկսվում  է  տեքստի  պատրաստ  լինելուց,  սակայն միայն  պիեսի  տեքստն  ունենալը  դեռ  գրեթե  ոչինչ  չի  նշանակում:  Նրանցից  մեկը մասնավորապես  գրել  էր There are lots of scripts but who cares!  նկատի  ունենալով, որ պիեսի բարդությունը այն բեմադրելն է: Հարցվողների երկրորդ խումբը, ովքեր a play is not a play  նույնաբանությունը  մեկնաբանել  են  առանց  համատեքստի,  տվել են  այլ  մեկնաբանություններ:  Նրանց  գերակշիռ  մասը,  գրեթե  100%-ը, նույնաբանությունը  վերծանել  է  այսպես.  ներկայացումը  վատն  է  կամ  չափազանց վատն  է,  այնքան  վատն  է,  որ  նույնիսկ  ներկայացում  անվանելն  է  անհնար: ", "Անդրադառնալով  սույն  նույնաբանության  կառուցվածքին`  անհրաժեշտ  է  նշել,  որ այն  համարժեք  նույնաբանության  մերժումն  է,  այսինքն`  a  is  ¬a  կառույցի նույնաբանություն  է:  Այստեղ  երկրորդ  play-ը  հերքում  է  առաջին  play-ի նշանակությունը, և կառույցում ներակայված իմաստը  ինքն իրեն հերքելն է: Մյուս կողմից`  այս  նույն  միտքը  կարելի  է  վերաձևակերպել  մեկ  այլ  նույնաբանական կառույցի  միջոցով`  a  play  is  (becomes)  a  play  after  it  is  performed:    Կարծում  ենք` այստեղ  արժե  անդրադառնալ  նույն  հատվածում  տեղ  գտած  մեկ  այլ նույնաբանական կառույցի` theatrical managers are – no doubt inevitably – theatrical, որը  կարելի  է  բնորոշել  որպես  զեղչված  կառույց,  եթե  համարենք,  որ  կառույցի երկրորդ  գոյականական  անդամը,  այսինքն`  ստորոգելիի  մաս  կազմող  գոյականը զեղչվել  է:  Արդյունքում  theatrical  managers-ին  վերագրվող  հատկանիշը  ոչ  թե theatrical  managers-ն  է,  այլ  միայն  theatrical-ը,  ինչն  էլ  ստեղծում  է  որոշակի հեգնական  ներիմաստ`  շեշտելով  թատերական  մենեջերների  շինծու  էությունը, որովհետև  նրանք  իրականում  ավելի  հետաքրքրված  են բեմադրության ֆինանսական, այլ ոչ գեղարվեստական հաջողությամբ: ", "Փաստացի  տեսանք,  որ  այն  դեպքում,  երբ  նույնաբանությունը  քննվել  է համատեքստում,  հարցվողները  ի  վիճակի  են  եղել  թափանցելու  դրա նշանակության մեջ, իսկ ոմանք էլ, օգտագործելով իրենց իմացությունը թատրոնից, ավելի  խորությամբ  են  հաղորդակից  եղել  նույնաբանության  հեղինակի հաղորդակցական  նպատակին:  Մինչդեռ  առանց  հենքային  գիտելիքի  և համատեքստի  անհնար  է  եղել  հասկանալ,  թե  ինչ  է  մեջբերման  հեղինակը  փորձել ասել նույնաբանությունների միջոցով: ", "Դիտարկենք  ևս  երկու  նմուշ,  որոնցից  մեկում  նույնաբանությունը  հանդես  է գալիս  որոշակի լեզվական  համատեքստում:  Վերջինս  ստեղծում  է  այն մեկնաբանելու  համար  անհրաժեշտ  իմաստային  դաշտ,  իսկ  երկրորդ  դեպքում նույնաբանությունը կդիտարկենք առանց համատեքստի: ", "The longer I stayed in Azizya, the older I got, the less I liked life. It wasn’t enough to  be  safe  and  to  be  home,  because  home  wasn’t  home  anymore.  Because  we  no longer  trusted  the  Turks,  our  lives  were  now  confined  to  the  Armenian  quarter. The  Turks  I  knew or  spoke to in  Azizya  all said they  were  sorry  about  what  had happened. They blamed the government« not the civilian population, which they said  was  innocent.  It  was  true  that  many  had  harboured  Armenians  and  had protested  their  treatment  by  the  gendarmerie,  the  bashibouzouks  irregulars  and the Kurdish brigands, but it was impossible now for us to trust the Turks again or to forgive them. (KD RFH: 268) Այս  հատվածում  մեկնաբանողը  նույնաբանության  հաղորդակցական- գործաբանական  արժեքը  վերծանելիս  հիմնվել  է  այն  տեղեկույթի  վրա,  որ փոխանցվում  է  համատեքստով  և  հարատեքստով:  Այսպես`  նա  տեղյակ  է,  որ մեջբերվող  հատվածն  արտաբերողը`  խոսողը,  այլևս չի  կարող  վստահել թուրքերին,  նույնիսկ  եթե  նրանք  ասում  են,  որ  շատ  են  ցավում  կատարվածի համար:  Նա  իրեն  անվտանգ չի  զգում  իր  մանկության  տանը,  քանի  որ  միջավայրը լիովին փոխվել է: Այժմ կյանքը սահմանափակվել է միայն հայկական թաղամասով, ու տունն այլևս մանկության այն տունը չէ, որը նա գիտեր: Այստեղ ենթադրվում է, որ  ինչ-որ  սարսափելի  դեպքեր  են  կատարվել,  որոնց  մասին  ուղղակիորեն  չի նշվում  հատվածում,  որոնք,  սակայն,  հիմք  են  ծառայում  նման  մտքեր արտահայտելու  համար:  Հենց  այս  համատեքստային  և  հարատեքստային առանձնահատկություններից հասկանալի  է  դառնում,  որ  տունն  այլևս հարմարավետ  չէր:  Ստացվում  է,  որ  տվյալ  նույնաբանությամբ  ներակայված իմաստն այս դիսկուրսում այն է, որ տունը, որտեղ խոսողը իրեն հարմարավետ ու ապահով  էր  զգում  ու  համարում  ջերմ  անկյուն,  այլևս  դադարել  է  այդպիսին լինելուց:  Ըստ  էության  բուն  նույնաբանության  մեջ  ոչինչ  ուղղակիորեն  չի մատնանշում  հենց  հարմարավետության  հանգամանքին:  Սա  ցույց  է  տալիս,  որ նույնաբանության  գործաբանական  ներուժի  վերծանումն  իրականացվել  է համատեքստի  անմիջական  դերակատարմամբ:  Համատեքստն  ու  հարատեքստը ըստ  էության  տալիս են  այն  անհրաժեշտ տեղեկույթը, որի  հիման  վրա ընթերցողը եկել  է  իր  եզրահանգմանը:  Թուրքերի  հանդեպ  անվստահությունը,  հայկական թաղամասի սահմաններից դուրս չգալը ստեղծում են այն իմաստային դաշտը, որի տարածքում  տունը այլևս տուն չէր  լեզվական  կառույցը  նշանակում  է,  որ  շատ բաներ  անվերադարձ  փոխվել  են,  ու  այն  ինչ  ճիշտ  էր  ասել  մի  բանի  մասին  մի ժամանակ, այլևս ճիշտ չէ: "], "paragraph_source_docs": [1, 1, 1, 1, 1], "source_docs_file": "Linguistics.json"}