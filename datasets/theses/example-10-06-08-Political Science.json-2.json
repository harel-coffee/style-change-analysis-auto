{"paragraph_source_docs": [2, 2, 2, 2, 0, 0, 2, 2, 2, 2], "source_docs_file": "Political Science.json", "paragraphs": ["Ն.  Կեյզերովը  նշում  է,  որ  իրավական  մշակույթի  նշված  տարրերին  պետք  է ավելացնել  իրավունքի  գնահատման  և  իրավական  վարքագծի  քաղաքական  գնահատման չափանիշները:61  Մեր  հետազոտության  շրջանակներում  կարևոր  ենք  համարում  ընդգծել հատկապես Ն. Կեյզերովի այս տեսակետը: ", "Այսպիսով`  ուսումնասիրելով  և  վերլուծելով  իրավագիտակցության  հիմնախնդրի վերաբերյալ  տեսական  մոտեցումները  և  պատկերացումները`  կարող  ենք  նշել,  որ հասարակության իրավագիտակցությունը ժամանակի ընթացքում զարգացել և ենթարկվել է լուրջ  փոփոխությունների` հարստանալով  ազատական-ժողովրդավարական գաղափարներով,  որոնք  ներթափանցել են  նաև  հասարակության  իրավական գիտակցության մեջ` պայմանավորելով վերջինիս վարքագիծը: ", "Նկատենք,  որ  զգալի  առաջընթաց  է  ապրել  նաև  իրավական  մշակույթը`  անցում կատարելով սովորութային իրավունքից եկեղեցական կանոնների, այնուհետև ժամանակի ընթացքում  ձևավորվել  է  նորմատիվ  իրավական  ակտը,  որոնք  նպաստել  են հասարակության  մեջ  տիրող  իրավական գաղափարների,  պատկերացումների, հայացքների,  պետության  կողմից  ընդունված  իրավական  նորմերի  իմացությանը  և գիտակցմանը,  անձի  սոցիալականացման,  քաղաքացիական  ինքնագիտակցության, ինքնավերահսկման և վարքագծի ձևավորմանը: ", "Հասարակության պատմաքաղաքակրթական զարգացման տարբեր շրջաններում գործել են իրավագիտակցության  կոնկրետ  ձևեր,  որոնք  իրենց  ուրույն  ազդեցությունն  են  թողել հասարակական-քաղաքական գործընթացների վրա: ", "Յուրաքանչյուր  հասարակություն  անհատին  անկախ  նրա  որակներից  և հնարավորություններից,  տալիս  է  որոշակի  կարգավիճակ:  Մյուս  կարգավիճակներին հասնում  են  ընտրության  և  մրցակցության  միջոցով:  Ժամանակակից  հասարակությունում տեղի է ունենում  երիտասարդության ընտրություն պաշտոնների և մասնագիտությունների համար,  որոնք  ենթադրում  են  հատուկ  տաղանդների  առկայություն:  Կրթության ինստիտուտը,  որպես  կանոն,  իրականացնում  է  այդ  գործառույթը,  որպես  միջնորդ հանդիսանալով  որոշակի  մասնագիտությունների  համար  անհատներ  ընտրելու  գործում: ", "Բաշխելով  դիպլոմներ,  վկայականներ,  այն  որոշում  է,  թե  երիտասարդներից  ով  մուտք կստանա  դեպի  իշխանություն,  պրեստիժ  ստատուս:  Շատերի  համար  «վերելակի»  դերը կատարում  է  դպրոցը,  որը  հնարավորություն  է  տալիս    տաղանդավոր  և  շնորհալի մարդկանց  բարձրանալ  սոցիալական  աստիճանով:  Սակայն  ըստ  կոնֆլիկտոլոգների, դպրոցները դիտարկվում են որպես միջնորդներ, ովքեր վերարտադրում և լեգիտիմացնում են  գոյություն  ունեցող  սոցիալական  կապերը՝  այդպիսով  ծառայելով  մի  խումբ  անձանց  և անտեսելով մյուսների  շահերը Ըստ  կոնֆլիկտոլոգների՝  դպրոցում  առկա  է  դասավանդման  թաքնված  ընթացք, այն  բաղկացած  է  ոչ  հստակ  արտահայտված  արժեքների,  դիրքորոշումների  և վարքաբանական  մոդելների  համակարգից,  որոնք  դաստիարակում  են  երեխաներին համաձայն   գերակշռող  ինստիտուտների  պատկերացումների:  Ուսուցիչները  ձևավորում  և գովաբանում  են  հատկանիշները,  որոնք  արտացոլում  են  միջին  դասի  նորմերը՝ աշխատասիրություն,  պատասխանատվություն, բարեկրթություն, հուսալիություն, ինքնատիրապետում,  արդյունավետություն:  Երեխաները  սովորում  են  լինել  հանգիստ, պարտաճանաչ,  համբերատար,  հարգալից,  խմբի  համապատասխան  պահանջների նկատմամբ: ", "Իրավական  մշակույթը  գործառնում  է  մշակույթի  մյուս`  քաղաքական,  բարոյական, գեղագիտական, կրոնական ոլորտների հետ համագործակցության միջոցով: ", "Մեր  հետազոտության  համար  առավել  կարևոր  է  իրավական  և  քաղաքական մշակույթների    փոխգործակցությունը:  Իրավական  մշակույթը  և  քաղաքական  մշակույթը ունեն  բավականաչափ  ընդհանրություններ,  քանի  որ  պետության,  քաղաքական իշխանության,  քաղաքական  կազմակերպությունների  միջև  փոխհարաբերությունները ձևավորվում  և  գործառնում  են  նաև  իրավական  դաշտում:  Այդ  հարաբերությունները, առաջին  հերթին լինելով  քաղաքական,  այնուամենայնիվ չեն  սահմանափակվում բացառապես  քաղաքական  օրինաչափություններով  և  չեն  բացառում  դրանց  իրավական կողմը: ", "Այս ամենի հետ  մեկտեղ հարկ է ընդգծել  իրավական և  քաղաքական  մշակույթների փոխլրացման և փոխներգործության կարևորության մասին, քանի որ ժողովրդավարական վարչակարգի  պայմաններում  անհատի  մոտ  հնարավոր  է  ձևավորել  սոցիալապես համապատասխան  և  օրինապահ  վարք  միայն  քաղաքական  և  իրավական  մշակույթների միասնության միջոցով: ", "Հարկ  է  ընդգծել,  որ  իրավական  մշակույթն  իր  բովանդակությամբ  ավելի  լայն  և որակապես  հագեցած  երևույթ  է,  քան  իրավագիտակցությունը:  Այն  ընդգրկում  է հասարակության  ամբողջ  իրավական  կյանքը,  իրավունքի`  որպես  սոցիալական վերահսկողության ինստիտուտի գործառնության ամբողջական մեխանիզմը: "]}