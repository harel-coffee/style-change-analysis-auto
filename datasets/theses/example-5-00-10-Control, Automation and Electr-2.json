{"paragraphs": ["Արդյունքում,  համաձայն  (3.5)-ի,  ամեն  տարրի  (բացառությամբ  1-ին  ռանգի)  ձախ կողմում  կտեղադրվի  նրա  հետ  կապված  1-ով  փոքր  ռանգ  ունեցող  տարր,  ինչն  էլ կնպաստի միջմիացումների երկարությունների կրճատմանը։ ", "Տարրերի  X  և  Y  կոորդինատների  նախնական  արժեքները  ստանալուց  հետո կատարվում  է  տարրերի  տեղաբաշխման  լեգալացում,  այսինքն՝  տարրերի  տողերի  և - 80 - սյուների միջև եղած հեռավորությունների փոքրացում՝ մինչև նվազագույն թույլատրելի չափը, որի արդյունքում ստացվում է «փափուկ» բլոկի վերջնական տեսքը: ", "Ռանգավորման  արդյունքներով  «փափուկ»  բլոկի  ավտոմատացված  սինթեզի ալգորիթմի կեղծ կոդը բերված է նկ. 3.7-ում: ", "For ամեն առավելագույն ռանգ ունեցող cell-ի համար If cell -ը դեռ չի դիտարկվել Կիրառել ըստ լայնության փնտրման ալգորիթմը cell-ի համար Ամեն նոր դիտարկվող child_cell-ին վերագրել parent_cell.Y-ին մոտ Y child_cell-ը նշել որպես դիտարկված For ռանգ i to max_rank բոլոր cells-ի համար Լեգալացնել տարրերը If cell_a -ն հատվում է cell_b -ի հետ Shift i-րդ ռանգի տարրերը cell_b-ի բարձրության չափով դեպի վար Նկ․ 3․7․  «Փափուկ» բլոկի ավտոմատացված սինթեզի ալգորիթմի կեղծ կոդը Այս փուլում տարբեր ռանգերի տարրերի քանակները հիմնականում տարբեր կլինեն: ", "Հետևաբար,  տարրերի  նույն  բարձրության  և  դրանց  խիտ  կոմպլեկտավորման պայմաններում  տարբեր  ռանգերի բարձրությունները կտարբերվեն:  Նման տեղաբաշխման  արդյունքում  ձեռք  բերված  բլոկը  կունենա  ուղղանկյունից  տարբերվող ձև և հաշվի չի առնի բլոկի ձևի վրա դրվող նախագծային սահմանափակումները: "], "paragraph_source_docs": [2, 2, 2, 2, 2], "source_docs_file": "Control, Automation and Electrical Engineering.json"}