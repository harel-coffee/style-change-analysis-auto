{"source_docs_file": "Law.json", "paragraphs": ["«Հանրաքվեի  մասին»  ՀՀ  օրենքի  1-ին  հոդվածի  համաձայն՝  հանրաքվեն (համաժողովրդական քվեարկությունը) ժողովրդի կողմից  անմիջականորեն իշխանության  իրականացումն  է՝  Սահմանադրություն  ընդունելու  կամ  դրանում փոփոխություններ  կատարելու,  օրենքներ  ընդունելու,  ինչպես  նաև  պետական  կյանքի կարևորագույն  հարցերի  վերաբերյալ  հասարակական  կարծիքը  բացահայտելու եղանակով:  Հանրաքվե  անցկացվում  է  ՀՀ  ամբողջ  տարածքում:  Հանրաքվեի  միջոցով ընդունված օրենքները փոփոխվում են միայն հանրաքվեով (հոդված 36, մաս 2): ", "Անմիջական ժողովրդաիշխանության մյուս ձևն ընտրություններն են: ", "Ընտրությունները  քաղաքացիների  մասնակցությունն  է  պետական  իշխանության  և տեղական  ինքնակառավարման  մարմինների  կազմավորմանը  գաղտնի  քվեարկության միջոցով:  Ընտրությունների  առավել  էական  հատկանիշն  այն  է,  որ  ընտրողներն  իրենց միջավայրից ներկայացուցիչներ են  առաջ քաշում ժողովրդաիշխանության իրականացման  համար:  Ընտրություններն  իմաստ  ունեն  միայն  այն  դեպքում,  եթե ազատ  են,  հնարավորություն  են  ընձեռում  քաղաքացիներին  ընտրելու  մի  քանի թեկնածուներից մեկին և դրանց արդյունքները չեն կեղծվում: Պարբերաբար անցկացվող ընտրությունները սահմանադրական  կարգի և իշխանության օրինակարգության հիմքն են: ", "Հայաստանի Հանրապետությունը սոցիալական  պետություն է182:  Այս բառակապակցությունն  առաջին  անգամ  արևմտաեվրոպական  երկրների  (Իտալիա, Ֆրանսիա,  ԳՖՀ)  սահմանադրություններում  հայտնվեց  երկրորդ  համաշխարհային պատերազմից  հետո:  Դրան  նախորդել  է  իրավական  պետության  գաղափարն  ու պրակտիկան:  Եթե  իրավական  պետության  գաղափարը  և  պրակտիկան  կապված  է մարդու  և  քաղաքացու  իրավունքների  առաջին  սերնդի՝  քաղաքացիական  և քաղաքական  իրավունքների  երևան  գալու  հետ,  ապա  սոցիալական  պետության  տե- սությունն  ու  պրակտիկան  կապված  է  իրավունքների  երկրորդ  սերնդի՝  սոցիալական  և տնտեսական  իրավունքների  հետ:  Ընդ  որում,  եթե  իրավական  պետության  հիմքում ընկած էր իրավունքի գերակայության, ժողովրդավարության, անձնական ազատության, քաղաքացիական  և  քաղաքական  իրավունքների  գաղափարները,  ապա  սոցիալական պետության  հայեցակարգի  հիմքում  նրա  գաղափարախոսների  կողմից  դրվել  են մարդասիրության,  սոցիալական  արդարության,  հասարակության  սոցիալական  բոլոր խմբերի համերաշխության, սոցիալական  հավասարության,  սոցիալ-տնտեսական  իրա- վունքների պետական պաշտպանության գաղափարները: ", "Ըստ  ընդունված  միջազգային չափանիշների՝  սոցիալական  պետությունում առաջնայինը մարդն է, նրա իրավունքներն ու պահանջմունքները: Պետությունը հոգում է  իր  քաղաքացիների  տնտեսական  և  սոցիալական  բարեկեցության  ապահովումը: ", "Սոցիալական  պետությունը  զորավիգ  է  նվազ  եկամուտներ  և  սոցիալական պաշտպանության  կարիք  ունեցող  քաղաքացիներին՝  ծերերին,  հաշմանդամներին, ծնողազուրկ երեխաներին, բազմազավակ ընտանիքներին: ", "Սոցիալական պետությունում  ընտանիքը,  մայրությունը,  հայրությունը,  մանկությունը  գտնվում  են պետության  և  հասարակության  հովանավորության  ներքո:  Այդպիսի  պետական մեթոդներն են` ճկուն հարկային քաղաքականությունը, բյուջեն, սոցիալական ծրագրերի ստեղծումը  տնտեսությունը  զարգացնելու  համար:  Պետությունը  պետք  է  պահպանի հավասարակշռությունը  ազատ  տնտեսության  և  բաշխման  պրոցեսների  միջև արդարության ու հավասարության սկզբունքի հիման վրա: ", "Իրավական պետությունը183 պետության կազմակերպման այնպիսի եղանակ է, որի ժամանակ  այն  ենթարկվում  է  իրավունքին,  իսկ  նրա  գործունեության  գլխավոր նպատակն  է  հանդիսանում մարդու  իրավունքների և ազատությունների ապահովումը: ", "Իշխանությունը  օրենքով,  իրավունքով  սահմանափակելու  գաղափարը  գալիս  է  հին աշխարհից:  Դեռևս  Պլատոնն  էր  գրում.  «Ես  տեսնում  եմ  մոտալուտ  կործանումը  այն պետության,  որտեղ  օրենքը  ուժ  չունի  և  գտնվում  է  ինչ  որ  մեկի  իշխանության  ներքո»: ", "Նոր  ժամանակներում  այդ  գաղափարները  զարգացվեցին  Ջոն  Լոկի,  Շառլ  Լուի Մոնտեսքյոյի,  ժան  ժակ  Ռուսոյի  կողմից,  իսկ  դրա  փիլիսոփայական  հիմնավորումը տրված է  Կանտի  աշխատություններում:  Իրավական  պետության  կարևոր առանձնահատկությունը,  նրա  հիմնական  սկզբունքը,  պետության  և  նրա  մարմինների կապվածությունն է իրավունքով: Իրավական պետությունը քաղաքական իշխանության այնպիսի  կազմակերպություն  է,  որն  անհատների  և  նրանց  միավորումների  հետ  իր փոխհարաբերությունները  կառուցում է  իրավունքի նորմերի հիման վրա:  Ավանդաբար առանձնացվում  են  իրավական  պետության  մի  շարք  իրավական  հատկանիշներ  կամ սկզբունքներ: Դրանք են. государства  в  Германии  и  механизм  ее  реализации:  Дис.  …док.  юрид.  наук.  Харьков,  1992;  Раянов  Ф.М. Правовое государство и современный мир. М., 2012 և այլն: ", "ազատության արտահայտման, կազմակերպման և պաշտպանության բարձրագույն ձևն օրենքն է: Օրենքներում սահմանվում են համապարտադիր վարքագծի կանոններ, որոնց միջոցով կարգավորվում են հասարակական հարաբերությունները: ", "Իրավական  պետությունում  օրենքները  պետք  է  իրավական  լինեն:  Օրենքն իրավական  է  այն  ժամանակ,  երբ  հանդես  է  գալիս  որպես  բոլորի  և  յուրաքանչյուրի ազատության չափ,  արդարության մարմնավորում, ծառայում է մարդու, հասարակության  և  պետության  շահերին:  Ծավալուն  օրենսդրության  առկայությունը դեռ չի նշանակում, որ ստեղծվել է իրավական պետություն: Կարևորն օրենքների որակն է: Իհարկե, այս հատկանիշը հայտնի չափով ունի սուբյեկտիվ բնույթ: ", "գործողությունը:  Իրավական  պետության  մեջ  կարևորագույն  հասարակական հարաբերությունները  կարգավորվում  են  օրենքով:  Դրանք  այլ  իրավական  ակտերի համեմատությամբ  օժտված  են  գերակայությամբ,  այսինքն`  ունեն  ավելի  բարձր իրավաբանական ուժ: Պետական մարմինների կողմից ընդունված բոլոր այլ նորմատիվ իրավական  ակտերը  պետք  է  համապատասխանեն  օրենքին:  Օրենքներին  հակասելու դեպքում  դրանք  պետք  է  վերացվեն  կամ  փոփոխվեն:  Օրենքների  մեջ  առավել  բարձր ուժով  է  օժտված  պետության  հիմնական  օրենքը՝  Սահմանադրությունը,  որը կարգավորում է  առավել կարևոր հասարակական հարաբերությունները: ", "Սահմանադրությանը  պետք  է  համապատասխանեն  օրենքները  և  ենթաօրենսդրական իրավական  ակտերը:  Սահմանադրությունը  կարգավորում  է  պետական  և  հա- սարակական  կարգի  հիմունքերը:  Սահմանադրությանը  համապատասխան  պետք  է ընթանա պետության, նրա մարմինների և պաշտոնատար անձանց գործողությունները: ", "Իրավական պետությունը՝ դա սահմանադրական պետությունն է: Պետք է նկատի ունե- նալ,  որ  Սահմանադրության  նորմերը  գործում  են  անմիջականորեն,  այսինքն` պարտադիր  չէ  դրանց  իրականացման  համար  առանձին  օրենք  կամ  այլ  իրավական ակտ ընդունվի: ", "նկատմամբ: Այս սկզբունքն ամրագրված է ՀՀ Սահմանադրության 6-րդ հոդվածում, որի համաձայն`  միջազգային  պայմանագրերն  ուժի  մեջ  են  մտնում  միայն  վավերացվելուց կամ  հաստատվելուց  հետո:  Միջազգային  պայմանագրերը  ՀՀ  իրավական  համակարգի բաղկացուցիչ մասն են: Եթե վավերացված միջազգային պայմանագրերում սահմանվում են  այլ  նորմեր,  քան  նախատեսված  են  օրենքներով,  ապա  կիրառվում  են  այդ  նորմերը: ", "Սահմանադրությանը հակասող միջազգային պայմանագրերը չեն կարող վավերացվել: ", "Իրավական  պետության  մեջ  անձն  ունի  ազատության  որոշակի  ոլորտ,  որի սահմաններից  այն  կողմ  պետության  միջամտությունն  անթույլատրելի  է:  Իրավական պետության  մեջ  անձի  ազատությունը  դրսևորվում  է  հետևյալ  ձևակերպմամբ. «Թույլատրելի  է  այն  ամենը,  ինչն  արգելված  չէ  օրենքով»:  Այս  դրույթը  վերաբերում  է քաղաքացիներին և կազմակերպություններին: Ընդհակառակը, պետական մարմինները կարող  են  կատարել  միայն  այնպիսի  գործողություններ,  որոնց  համար  լիազորված  են Սահմանադրությամբ և օրենքներով:  Իրավական  պետության  մեջ  մարդու իրավունքների և  ազատությունների  առաջնայնության սկզբունքը բխում է Սահմանադրության այն դրույթից, որ մարդը, նրա արժանապատվությունը, հիմնական իրավունքներն ու  ազատությունները բարձրագույն  արժեքներ են (ՀՀ Սահմանադրություն,  3-րդ  հոդված):  Սամանադրությամբ  և  օրենքներով  ոչ  միայն ձևականորեն  հռչակվում  են,  այլև  դրանք  ապահովվում  են  իրական  երաշխիքներով: ", "Օրենսդրությամբ  նախատեսված  են  համապատասխան  մեխանիզմներ  այդ  իրավունք- ների  իրականացման  համար:  Պետության  քաղաքականությունն  ուղղված  է  այդ իրավունքների  իրականացման  համար  տնտեսական,  սոցիալական,  իրավական  և  այլ պայմանների  ստեղծմանը:  Իրավունքների  և  ազատությունների  խախտման  դեպքում նախատեսված է դրանց դատական, վարչական և այլ պաշտպանության միջոցներ: ", "գործունեության  սկզբունքը  իշխանությունների  բաժանումն  է:  Այս  սկզբունքի  էությունն այն  է,  որ  միասնական  պետական  իշխանությունը  բաժանվում  է  միմյանցից հարաբերականորեն  ինքնուրույն  և  անկախ  իշխանության  երեք  ճյուղերի՝  օրենսդիր, գործադիր  և  դատական:  Այդպիսի  բաժանման  նպատակը  որևէ  անձի  կամ  պետական մարմնի  ձեռքում  իշխանության չափից  մեծ  կենտրոնացման  բացառումն է: ", "Սահմանադրությամբ  ամրապնդվում է իշխանության յուրաքանչյուր ճյուղի կազմավորման կարգը, գործառույթները լիազորությունները: ", "Իշխանության յուրաքանչյուր ճյուղ պետք է գործի իրեն վերապահված շրջանակներում: ", "Հայաստանի  Հանրապետությունում  իշխանությունների  բաժանման  սկզբունքը առաջին  անգամ  ամրագրվել  է  Հայաստանի  անկախության  մասին  հռչակագրում. «Հայաստանի  Հանրապետությունն  իր  տարածքում  ապահովում  է՝ ....  օրենսդիր, գործադիր և դատական իշխանությունների տարանջատումը» (9-րդ հոդված): ", "Հայաստանի Հանրապետությունում իշխանությունների  տարանջատման սկզբունքը  դարձավ  Անկախության  հռչակագրի  առանցքային  սկզբունքներից  մեկը: ", "Հռչակագրով  պարտավորվելով Հայաստանի Հանրապետությունում  ապահովել «օրենսդիր,  գործադիր  և  դատական  իշխանությունների  տարանջատում»՝  հիմք  դրվեց որակապես  նոր  իրավական  համակարգի,  որը  պետք  է  դառնար  հռչակագրային նպատակների իրականացման երաշխիքը: ", "Հռչակագրային  նորմերը,  մինչև  ՀՀ  Սահմանադրության  ընդունումը,  իրենց հետագա որոշակիացումը  գտան «Անկախ պետականության հիմնադրույթների մասին» սահմանադրական  օրենքում,  որն  ընդունվեց  Գերագույն  խորհրդի  կողմից  1991թ. սեպտեմբերի  25-ին  (ուժը  կորցրել  է  ՀՀ  Սահմանադրության  116-րդ  հոդվածի  հիման վրա):  Սույն  սահմանադրական  օրենքով  ամրագրելով  ՀՀ  սահմանադրական  կարգը որպես անկախ ժողովրդավարական պետություն` հասարակական հարաբերությունների  հիմքում  դրվեցին  ժողովրդաիշխանության,  իշխանությունների տարանջատման, մարդկանց իրավահավասարության, անխտրականության, իրավունքների  ու  ազատությունների  ճանաչման  ու  ապահովման  սկզբունքները: ", "Ամրագրվեց  նաև  սահմանադրական  այն  կարևոր  սկզբունքը,  որ  իշխանության մարմինները  կարող  են  իրականացնել  միայն  օրենքով  իրենց  վերապահված լիազորություններ:  Օրենքի «Հայաստանի Հանրապետության բարձրագույն պաշտոնատար անձը Հայաստանի Հանրապետության Նախագահն  է,  որը  գլխավորում  է  ՀՀ  գործադիր  իշխանությունը  և  ներկայացնում  է Հայաստանի  Հանրապետությունը  երկրի  ներսում  և  միջազգային  հարաբերու- թյուններում»:  Այս  սահմանադրական  օրենքը  գործնականում  պետական  իշխանության նոր  համակարգի  ձևավորման  հիմքը  դրեց  և  իրավական  երաշխիք  հանդիսացավ վերափոխելու  խորհրդային  օրենքներով  ձևավորված  իշխանության  միասնական բուրգը, որի գագաթին Գերագույն խորհուրդն էր, և տարանջատելու օրենսդիր, գործադիր ու դատական իշխանությունները: ", "Հայաստանի  Հանրապետությունում  պետական  իշխանության  կազմակերպման կարևոր  հիմունքներից  է  իշխանությունների  բաժանման  և  հավասարակշռման սկզբունքը, որը սահմանադրական կարգի կարևորագույն բաղադրիչներից է: ", "Հայաստանի Հանրապետության Սահմանադրությունը հազվադեպ է օգտագործում «իշխանություն» կամ «պետական իշխանություն»  արտահայտությունը:  Այն բովանդակող  նորմերը  վերաբերում  են  առավելապես  իշխանության  (կամ  պետական իշխանության) բնույթին184:  Այսպես,  Սահմանադրությունն  ամրագրում է,  որ Հայաստանի Հանրապետությունում իշխանությունը պատկանում է ժողովրդին (հոդվ. 2) կամ  պետական  իշխանությունն  իրականացվում  է  օրենսդիր,  գործադիր  և  դատական իշխանությունների բաժանման և հավասարակշռման հիման վրա (հոդվ. 5): ", "Իշխանությունների  բաժանման  սկզբունքն  իր  արտացոլումն  է  ստացել  նաև դատաիրավական  համակարգին  նվիրված  մի  շարք  այլ  օրենսդրական  ակտերում՝ ընդունված  «Դատախազության  մասին»  ՀՀ  օրենքում  և  այլ  իրավական  ակտերում: ", "Ընդհանուր  առմամբ,  իշխանության  որևէ  ճյուղին  պատկանող  պետական  մարմինների կարգավիճակին նվիրված յուրաքանչյուր օրենսդրական ակտ զուգահեռաբար լուծում է իշխանությունների  բաժանման  և  դրանց  հավասարակշռման  խնդիրը,  ապահովում  այդ սկզբունքի գործնական կիրառումը: ", "Իշխանության  տարբեր  ճյուղերի  բարձրագույն  մարմինների  փոխհարաբերության խնդիրները  մշտապես  առանձնացել  են  իրենց  բարդությամբ:  Սահմանադրական դրույթները  ոչ  միշտ  են  բավարար  եղել  այդ  ոլորտում  ծագող  սոցիալական հակասությունները  հարթելու  համար:  Պետական  իշխանության  բարձրագույն մարմինները  հավասարապես  արտահայտում  են  ժողովրդի  ինքնիշխանությունը  և ապահովում  վերջինիս  միասնականությունը:  Իշխանությունների  բաժանումը  սոսկ լիազորությունների  տարանջատում  է՝  առանց  խաթարելու  պետական  իշխանության միասնականությունը: ", "Ընդհանրապես,  իշխանությունների  բաժանման  սկզբունքը  իրավաբանական Երևան,, 2012, էջ 445: ", "գրականության մեջ դիտարկում են երեք  տեսանկյունից՝ գործառութային, կառուցակարգային (ինստիտուցիոնալ) և հասցեական185: ", "Պետական  իշխանության  արդյունավետ  իրականացման  համար  կարևոր նշանակություն  ունի  իշխանության  մարմինների  գործառութային  բաժանումը՝ օրենսդիրի, գործադիրի և դատականի (արդարադատության): ", "Օրենսդիր  իշխանության  կրողը  ժողովրդի  կողմից  ընտրվող  ներկայացուցչական մարմինն  է,  որը  կոչված  է  որոշելու  հասարակության  և  պետության  զարգացման ռազմավարությունը  օրենքներ  ընդունելու  ճանապարհով186:  Օրենսդիր  իշխանության սահմանած  օրենսդրական  իրավական  նորմերը  որոշում  են  հասարակության  և պետության մեջ մարդու ազատության չափը: Մասնավորապես, օրենսդիրը սահմանում է  հասարակության  և  անհատի  ազատության,  անվտանգության,  սեփականության ապահովման համար անհրաժեշտ և թույլատրելի հարկադրական ուժի կիրառման կա- նոնները: ", "Գործադիր իշխանության մարմինների գործառույթն օրենքների կենսագործումն է, ընթացիկ  կառավարումը:  Գործադիր  իշխանությունը  պետության  հարկադիր- կատարողական  ուժն  է,  որն  ընդունակ  է  կիրառել  հարկադրանք:  Այդ  լիազորությունը պետք  է  լինի  իրավազոր,  այսինքն՝  օրենքով  սահմանված:  Դատական  իշխանության մարմինները  Սահմանադրության  և  օրենքների  հիման  վրա  իրականացնում  են արդարադատություն:  Օրենսդիրը,  որ  սահմանում  է  հարկադրանքը,  չունի  այն կիրառելու  իրավունք:  Իսկ  դատական  իշխանության  պարագայում՝  ինքը  չի  կիրառում, այլ  թույլատրում  կամ  թելադրում  է  հարկադրանքի  կիրառումը:  Այսպիսով,  պետական հարկադրանք  կիրառողը  գործադիր  իշխանության  մարմինն  է,  որը  չունի  ոչ  օրենք ընդունելու  և  ոչ  արդարադատություն  իրականացնելու  լիազորություն,  այլ  ընդամենը գործում  է  օրենքների  հիման  վրա  և  ի  կատարումն  օրենքների  ու  դատարանների որոշումների: ", "Իշխանությունների  բաժանման  կառուցակարգային  մոտեցումը  պահանջում  է,  որ պետական միասնական իշխանության երեք թևերից յուրաքանչյուրն իրականացվի պե- Հարությունյանի, Ա. Վաղարշյանի, Երևան, 2010, էջ 84: Նաև՝ Պետության և իրավունքի տեսություն: Գիտ. խմբ. Ա. Ղամբարյան, Մ. Մուրադյան, Երևան, 2104, էջ 137: ", "տական  ապարատի  առանձին  օղակների,  առանձին  մարմինների  միջոցով,  որոնք  միմ- յանցից  գտնվում  են  հարաբերականորեն  անկախ  և  ինքնուրույն  վիճակում:  Դրա  նպա- տակն  այն  է,  որ  այդ  իշխանությունները  չկենտրոնացվեն  մեկ  անձի  կամ  մարմնի ձեռքում:  Օրենսդիր  մարմինն  առանձնացված  է  գործադիրից,  օրենքը  սահմանողը  չի զբաղվում  դրա  կիրառմամբ,  իսկ  գործադիրն  էլ  չի  իրականացնում  օրենսդիր լիազորություններ, այլ զբաղվում է միայն օրենքների կիրառմամբ: Այստեղից հետևում է, որ  գործադիր  իշխանության  մարմինները չպետք է  զբաղվեն  նորմաստեղծ գործունեությամբ: ", "Իշխանությունների կառուցակարգային բաժանումը պահանջում է նաև, որ օրենս- դիրը  ևս  իրավունք  չունենա  միջամտել  գործադիր  իշխանության  գործունեությանը՝  ըն- դունելու  ակտեր,  որոնք  Սահմանադրությամբ  վերապահված  են  միայն  գործադիր իշխանության  իրավասությանը:  Օրենսդիրը  գործադիրի  նկատմամբ  ունի  միայն վերահսկողության  իրավունք՝  Սահմանադրությամբ  սահմանված  կարգով  ու  ձևերով: ", "Դատական իշխանության՝ օրենսդրի կամ գործադիրի հետ միացման անթույլատրելիությունն  ակնհայտ  է:  Իշխանությունների  բաժանումը  կանխում  է օրենսդրի  անուղղակի  ներխուժումն  արդարադատության  իրականացման  ոլորտ, նույնիսկ՝  օրենսդրման  ձևով:  Այդ  պահանջի  կենսագործման  երաշխիքներ  են  մի  շարք իրավական  սկզբունքներ,  օրինակ՝ «պատասխանատվություն  սահմանող  կամ պատասխանատվությունը  խստացնող օրենքները չունեն հետադարձ ուժ», «իրավաբանական  պատասխանատվությունը  վրա  է  հասնում  միայն  այն  արարքների համար, որոնք ճանաչված են որպես իրավախախտում սանկցիայի կիրառման պահին»: ", "Այդ պատճառով մեղմացնող օրենքն ունի հետադարձ ուժ: ", "Իշխանությունների բաժանման հասցեական առումը՝ որպես իրավական պահանջ, ևս շատ կարևոր է իշխանությունների բաժանման սկզբունքի կենսագործման համար: Ի կատարումն  այս  պահանջի,  օրենսդիր  մարմնի՝  Ազգային  ժողովի  կազմում  չեն  կարող մտնել գործադիր իշխանության և դատական համակարգում պաշտոնավարող անձինք: ", "Պատգամավորը չի  կարող  զբաղեցնել  պաշտոն  պետական  կամ  տեղական ինքնակառավարման  մարմիններում  կամ  առևտրային  կազմակերպություններում, զբաղվել  ձեռնարկատիրական  գործունեությամբ,  կատարել  այլ  վճարովի  աշխատանք, բացի գիտական, մանկավարժական և ստեղծագործական  աշխատանքից: ", "Համապատասխանաբար, դատավորը չի կարող զբաղեցնել իր պարտականությունների հետ չկապված  պաշտոն  պետական կամ  տեղական ինքնակառավարման մարմիններում, պաշտոն՝ առևտրային կազմակերպությունում, զբաղվել ձեռնարկատիրական  գործունեությամբ,  կատարել  այլ  վճարովի  աշխատանք,  բացի գիտական, մանկավարժական և ստեղծագործական աշխատանքից: ", "Այսպիսով,  համաձայն  ՀՀ  Սահմանադրության  5-րդ  հոդվածի՝  պետական իշխանությանը  միասնական  է,  բայց  դրա  գործառույթները՝  հասարակական  հարա- բերությունների  օրենսդրորեն  կանոնակարգում,  կառավարում  և  արդարադատություն, իրականացնում են տարբեր մարմիններ՝ Սահմանադրությամբ և օրենքներով օժտվելով համարժեք  լիազորությամբ:  Իշխանությունների  բաժանումը  նշանակում  է  պետական գործառույթների  սահմանազատում,  որոնց  իրագործումը  չի  կապվում  մեկ  անձի  կամ մարմնի  հետ.  ընդհակառակն,  այդ  գործառույթներն  իրականացվում  են  միանգամայն ինքնուրույն  մարմինների  կողմից,  որոնք  գործում  են  օրենքի  պատվիրաններին համապատասխան, այլ ոչ թե անձնական հայեցողությամբ կամ՝ կամայականությամբ, և կաշկանդված  են  անհատների  նկատմամբ  իրավաբանական  պարտավորություններով՝ որպես մարդու և քաղաքացու անօտարելի իրավունքներ: ", "Իշխանությունների բաժանման և հավասարակշռման մասին խոսելիս անհրաժեշտ է  ընդգծել,  որ  խոսքը  չի  գնում  իշխանության  նշված  ճյուղերի  միջև  հակամարտության մասին:  Պետությունում  հանրային  իշխանությունը  միշտ  միասնական  է,  քանզի պետական  բոլոր  մարմինների  առջև  դրված  է  միևնույն  ընդհանուր  խնդիրը՝ պաշտպանել և երաշխավորել մարդու իրավունքները, ապահովել դրանց իրացումը: Ինչ վերաբերում  է  իշխանությունների  ֆիզիկական  բաժանմանը,  ապա  սա  ընդհամենը տեխնիկակական  խնդիր  է,  որը  կոչված  է  ապահովելու  այդ  մարմինների գործառութային որոշակիությունը, այսինքն՝ թե պետական իշխանության մարմիններից յուրաքանչյուրը  Սահմանադրությամբ և օրենքներով սահմանված ինչպիսի լիազորություններ  ունի:  Ավելին,  իշխանությունների  բաժանումը  ոչ  միայն  նպատակ ունի  չկենտրոնացնել  պետական  ամբողջ  մեխանիզմը  հանրային  իշխանության  մեկ մարմնի  ձեռքում,  այլ  հանդիսանում  է յուրահատուկ  երաշխիք՝  պետությունում ժողովրդավարական  ռեժիմի  ապահովման  համար,  ինչպես  նաև  հնարավորություն  է ընձեռնում վեր հանել այն բոլոր խնդիրները և տարաձայնությունները, որոնք գոյություն ունեն իշխանության տարբեր ճյուղերի միջև: ", "բացահայտման  առումով  ուներ  մեկ  «ուժեղ»  (գործադիր  իշխանություն)  և  երկու  «թույլ» (օրենսդիր  և  դատական  իշխանությունները)  ճյուղեր,  որոնք  մասամբ  հաղթահարվեցին սահմանադրական  բարեփոխումների  արդյունքում:  Նախ՝  բավարար  հստակեցված  չէր նախագահական  ինստիտուտի  տեղը  պետական  իշխանության  համակարգում, երկրորդ՝  օրենսդիր,  գործադիր  ու  դատական  իշխանությունները՝  բերված  բոլոր չափանիշների  տեսանկյունից,  անհրաժեշտ  գործառնական  անկախություն  ու  դինամիկ հավասարակշռված  վիճակ  չունեին,  երրորդ՝  խախտված  հավասարակշռության  բացա- հայտման, գնահատման ու վերականգնման կառուցակարգերն անկատար էին: ", "Իշխանությունների  բաժանման  և  հավասարակշռման  սկզբունքը  պետք  է մեկնաբանել որպես պետական իշխանության իրական գործոնների սահմանափակում, հավասարակշռում, դրանց համագործակցություն և փոխկապվածություն: ", "Պատահական  չէ,  որ  երկրների  մեծ  մասը  Սահմանադրությամբ  ոչ  թե  շեշտադրումը կատարում  է  սկզբունքի,  այլ  իշխանությունների  իրական  տարանջատումն  ու գործակցությունն  ապահովելու  և  այդ  հայեցակարգային  մոտեցումը  Հիմնական օրենքում ամրագրելու վրա: "], "paragraph_source_docs": [0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0]}