{"paragraphs": ["Պատժի նպատակների իրականացման կառուցակարգերի կատարելագործման  առումով  կարծում  ենք  էական  նշանակություն  ունի  նաև  ՀՀ քրեական  օրենսգրքի  Հատուկ  մասով  նախատեսված  սանկցիաների  կառուցման օրենսդրական  տեխնիկայի  կատարելագործումը։  Մասնավորապես,  գործնական լուրջ  խնդիրներ  են  առաջացնում  այն  սանկցիաները,  որոնցով  նախատեսվում  է լրացուցիչ  պատժատեսակ։  Այսպես,  ՀՀ  քրեական  օրենսգրքի  հոդվածների սանկցիաների  վերլուծությունից  հետևում  է,  որ  այն  դեպքում,  երբ  նախատեսված  է մի  քանի  հիմնական  պատժատեսակ  և  լրացուցիչ  պատժատեսակ,  օրենսդիրը, հիմնական պատժատեսակները և դրանց պատժաչափերը թվարկելով մեղմից խիստ հերթականությամբ, լրացուցիչ  պատիժը  նախատեսել  է  տվյալ  սանկցիայի շրջանակներում  ամենախիստ  պատժատեսակից  հետո՝  այն  տարանջատելով  «՝ե կետադրական  նշանով։  Ընդ  որում  «Իրավական  ակտերիե  մասին  ՀՀ  օրենքով  բութ («՝ե)  կետադրական  նշանի  մեկնաբանման  կապակցությամբ  որևէ  իրավական կարգավորում  նախատեսված  չէ։  Իհարկե  նշված  ընդհանուր  մոտեցումից  առկա  են նաև  բացառություններ։  Օրինակ՝  ՀՀ  քրեական  օրենսգրքի  199.1-րդ  և  315.2-րդ հոդվածների  սանկցիաների  կառուցման  դեպքում  օրենսդիրը  կիրառել  է  այլ օրենսդրական  տեխնիկա՝ յուրաքանչյուր  հիմնական  պատժից  հետո «՝» կետադրական նշանով նախատեսելով լրացուցիչ պատժատեսակ։ Ընդ որում նշենք, որ  վկայակոչված  հոդվածները  ՀՀ  քրեական  օրենսգրքում  նախատեսվել  են համապատասխանաբար  2008  թվականին  և  2013  թվականին  կատարված օրենսդրական  փոփոխությունների  արդյունքում։ ", "Իրավակարգավորիչ  մրցակցության  նպատակը  պետք  է  լինի  ոչ  թե  ամեն  գնով իրավակարգավորումների գրավչության ապահովումը, այլ արդյունավետ իրավահամա- կարգի ձևավորումը,  որը,  բնականաբար,  ոչ  միշտ  է  գրավիչ  իրավունքի  սուբյեկտների համար290։ ", "Օրինակ, հայտնել անձին, որ նա որոշակի օր, որևէ կոնկրետ տեղից ինչ-որ իրի գողութ- յանը մասնակցելու մեջ է կասկածվում: ", "Իշխանությունների  բաժանման  և  հավասարակշռման  սկզբունքը  պետք  է մեկնաբանել որպես պետական իշխանության իրական գործոնների սահմանափակում, հավասարակշռում, դրանց համագործակցություն և փոխկապվածություն: ", "Պետական  կառավարման  ցանկացած  մոդելի  դեպքում  կարևորագույն խնդիրներից  է  դատական  իշխանության  անկախության  ապահովումը։  Այդ  խնդրի կարևորությունը պայմանավորված է առաջին հերթին այն հանգամանքով, որ ինչպես արդարացիորեն  նշում  է  Գ.  Հարությունյանը,  նոր  ժողովրդավարության  երկրներում սահմանադրական ձևախեղումների բնորոշ գծերից մեկը դատական իշխանության ոչ բավարար  անկախությունն է։168 Հատկանշական է նաև, որ  Վենետիկի հանձնաժողովը,  միաժամանակ  արձանագրելով,  որ  ցանկացած  կառավարման համակարգ կարելի է համապատասխանեցնել ժողովրդավարական համակարգերին, առանձնացնում  է  դատական  իշխանության  անկախության  ապահովումը՝  որպես կենտրոնական նշանակություն ունեցող երեք խնդիրներից առաջինը։169 Փոփոխված  Սահմանադրությամբ  պահպանվել  է  ՀՀ  դատարանների  նախկին համակարգը՝  Սահմանադրական  դատարանը,  Վճռաբեկ  դատարանը,  վերաքննիչ դատարանները,  առաջին  ատյանի  ընդհանուր  իրավասության  դատարանները, ինչպես նաև վարչական դատարանը։ Նախատեսվել է նաև օրենքով մասնագիտական դատարաններ ստեղծելու սահմանադրական հիմքը։ "], "paragraph_source_docs": [5, 1, 4, 0, 2], "source_docs_file": "Law.json"}