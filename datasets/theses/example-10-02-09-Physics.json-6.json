{"paragraph_source_docs": [6, 7, 6, 6, 6, 6, 6, 6, 6, 6], "source_docs_file": "Physics.json", "paragraphs": ["ีีฏีกึ 10. Au-Fe ีีีิด-ีซ ีกึีฑีกีฃีกีถึีจึ 1 โ ีฌีกีฆีฅึีกีตีซีถ ีซีดีบีธึีฌีฝ, 2 โ ีคีฅีฟีฅีฏีฟีธึีซ ีกึีฑีกีฃีกีถึ [40]ึ ", "ีีกีทีพีซ ีกีผีถีฅีฌีธีพ, ีธึ               ึ          , ึ ีฏีกีฟีกึีฅีฌีธีพ ีกีถีถีทีกีถ ีบีกึีฆีฅึีธึีด ึีธึีธีญีธึีฉีตีธึีถีถีฅึ, ีฏีฝีฟีกีถีกีถึ ีธึีฟีฅีฒ  R-ีจ  ีฉีซึีกีญีซ  ีฐีฅีผีกีพีธึีธึีฉีตีธึีถีถ  ีง:  ิปีถีนีบีฅีฝ  ีฟีฅีฝีถีธึีด  ีฅีถึ,  ีดีซีถีนึ  ีฉีซึีกีญ ีฐีฅีผีกีพีธึีธึีฉีตีกีถ  ีดีฅีฎีกึีธึีดีจ  ีฐีกีถีฃีฅึีถีธึีด  ีง  ีฐีกีดีกีฏีกึีฃีซ  ึีธึีฌีกีตีซีถ  ีกีฒีดีธึีฏีถีฅึีซ  ีกีณีซ ีจีถีคีธึีถีกีฎ ีกีฆีคีกีถีทีกีถีซ ีดีกีฏีกึีคีกีฏีซ ีถีฏีกีฟีดีกีดีข ึีกีผีกีฏีธึีฝีกีตีซีถ ึึีฅีถึีธีพ ึ, ีกีตีฝีบีซีฝีธีพ, ีฝีกีฐีดีกีถีกึีกีฏีธึีด  ีง  ีิผิฟ-ีซ  ีฃีธึีฎีธีฒีธึีฉีตีกีถ  ีทีกีผีกีพีซีฒีจ,  ีธึีจ  ีนีซ  ีฏีกึีธีฒ  ีดีฅีฎีกึีพีฅีฌ ีฐีกีฒีธึีคีนีซ  ีฐีฆีธึีธึีฉีตีกีถ  ีดีฅีฎีกึีถีฅีฌีธึ  ีฐีกีทีพีซีถ,  ีซีถีนีบีฅีฝ  ีจีถีคีธึีถีซีนีซ  ีฝีฅึีกีฏีกีถ  ีปีฅึีดีกีตีซีถ ีกีฒีดีธึีฏีถีฅึีซ ีฐีกีทีพีซ ีกีผีถีดีกีถ ีคีฅีบึีธึีด: ีีฟีกึีพีกีฎ ีกึีคีตีธึีถึีถีฅึีจ ีฐีกีทีพีซ ีกีผีถีฅีฌีธีพ ีฏีกึีธีฒ ีฅีถึ  ีฃีถีกีฐีกีฟีฅีฌ  ีฐีกีดีกีฏีกึีฃีซ  ึีธึีฌีกีตีซีถ  ีกีฒีดีธึีฏีถีฅึีจ  ึ  ีฐีกีทีพีฅีฌ  ีถึีกีถึ  ีกีผีกีปีกึึีกีฎ ีกีฒีดีธึีฏีซ ีดีกีฏีกึีคีกีฏีจ:  ีีก ีฐีถีกึีกีพีธึีธึีฉีตีธึีถ ีฏีฟีก ีขีกึีกีฐีกีตีฟีฅีฌ  ีฟีพีตีกีฌ ีฃีฅีถีฅึีกีฟีธึีถีฅึีธีพ ีฏีกีผีธึึีพีกีฎ ีฏีกีตีกีถีซ ีฐีฅีฟีกีฃีก ีบีธีฟีฅีถึีซีกีฌีจ ึ ึีธึีฌีกีตีซีถ ีกีฒีดีธึีฏีถีฅึีธีพ ีฝีกีฐีดีกีถีกึีกีฏีพีกีฎ ีฃีธึีฎีธีฒีธึีฉีตีกีถ ีกีผีกีพีฅีฌีกีฃีธึีตีถ ีฐีฅีผีกีพีธึีธึีฉีตีธึีถีจ: ", "ิฒีกึีกีฏ  ีฉีกีฒีกีถีฉีถีฅึีจ  ีฌีกีตีถีธึีฅีถ  ีฏีซึีกีผีพีธึีด  ีฅีถ  ีชีกีดีกีถีกีฏีกีฏีซึ  ีฟีฅีญีถีซีฏีกีตีซ  ีฟีกึีขีฅึ ีขีถีกีฃีกีพีกีผีถีฅึีธึีดึ  ิฒีกึีกีฏ ีฉีกีฒีกีถีฉีถีฅึีซ ีฝีซีถีฉีฅีฆีดีกีถ ึีซีฆีซีฏีกีฏีกีถ  ีฅีฒีกีถีกีฏีถีฅึีซึ ีฌีกีตีถีธึีฅีถ ีฏีซึีกีผีพีธึีด  ีฅีถ  ีปีฅึีดีกีพีกีฏีธึีธึีดีกีตีซีถีจ,  ีงีฌีฅีฏีฟึีธีถีกีณีกีผีกีฃีกีตีฉีกีตีซีถีจ, ีฌีกีฆีฅึีกีตีซีถีจ  ึ ีดีกีฃีถีฅีฟึีธีถีกีตีซีถีจึ ", "ิฑีผีกีถีฑีถีกีฏีซ ีฐีฅีฟีกึึึึีธึีฉีตีธึีถ ีฅีถ ีถีฅึีฏีกีตีกึีถีธึีด ีดีฅีฎีกีนีกึ ีขีกึีกีฏ ีฉีกีฒีกีถีฉีถีฅึีจ: ", "ีีกีฝีถีกีพีธึีกีบีฅีฝ  ีคึีกีถึ  ีฏีกึีธีฒ  ีฅีถ  ีปีฅึีดีกีงีฌีฅีฏีฟึีกีฏีกีถ  ีดีซีกึีธีฟีธีถ  ีคีฅีฟีฅีฏีฟีธึีถีฅึีซ ีขีกีฆีดีกีฟีกึึ  ีฟีพีซีนีถีฅึีซ  ีฝีฟีฅีฒีฎีดีกีถ  ีฐีซีดึ  ีฐีกีถีคีซีฝีกีถีกีฌ:  ีีกีถึีกีดีกีฝีถ  ีกีถีคึีกีคีกีผีถีกีถึ ีดีฅีฎีกีนีกึ ีขีกึีกีฏ ีฉีกีฒีกีถีฉีถีฅึีซ ีฝีซีถีฉีฅีฆีดีกีถ ีฌีกีฆีฅึีกีตีซีถ ึีธีทีฅีถีฝีฟีฅึีดีกีถ ีฅีฒีกีถีกีฏีซีถึ ", "ิปีดีบีธึีฌีฝีกีตีซีถ  ีฌีกีฆีฅึีกีตีซีถ  ึีธีทีฅีถีฝีฟีฅึีดีกีถ  (ิปิผี)  ีฅีฒีกีถีกีฏีจ  ีฌีกีตีถีธึีฅีถ  ีฏีซึีกีผีพีธึีด  ีง ีดีฅีฟีกีฒีถีฅึีซ,  ึึีฝีซีคีถีฅึีซ,  ีบีธีฌีซีดีฅึีถีฅึีซ  ึ  ีกีตีฌ  ีถีตีธึีฉีฅึีซ  ึีธีทีฅีถีฝีฟีฅึีดีกีถ  ีฐีกีดีกึ  [42-54]ึ ", "ิฑีตีถ  ีกีบีกีฐีธีพีธึีด  ีง  ีดีฅีฎ  ึีธีทีฅีถีฝีฟีฅึีดีกีถ  ีกึีกีฃีธึีฉีตีธึีถ,  ีฉีซึีกีญีซ  ึ  ีฉีกีฒีกีถีฉีซ ีขีกีฒีกีคึีธึีฉีตีกีถ  ีดีซีปึ  ีฐีกีดีกีบีกีฟีกีฝีญีกีถีธึีฉีตีธึีถ,  ีฟีกึีขีฅึ  ีฃีกีฆีฅึีซ  ีดีซีปีกีพีกีตึีฅึีธึีด  ึ ีฟีกึีขีฅึ ีณีถีทีดีกีถ ีบีกีตีดีกีถีถีฅึีธึีด ึีธีทีฅีถีฝีฟีฅึีดีกีถ ีฐีถีกึีกีพีธึีธึีฉีตีธึีถึ ิปิผี ีฅีฒีกีถีกีฏีจ ีฉีธึีตีฌ ีง  ีฟีกีฌีซีฝ  ีฝีฟีกีถีกีฌ  ีดีซีกีขีตีธึึีฅีฒีกีตีซีถ,  ีขีกีฆีดีกีขีตีธึึีฅีฒ  ึ  ีกีดีธึึ,  ีฐีกีฝีฟ  ีฏีกีด  ีฃีฅึีขีกึีกีฏ ีฉีกีฒีกีถีฉีถีฅึ, ีซีถีนีบีฅีฝ ีถีกึ ีฐีฅีฟีฅึีธีฏีกีผีธึึีพีกีฎึีถีฅึ ึ ีถีกีถีธีขีตีธึึีฅีฒีกีตีซีถ ีฎีกีฎีฏีธึีตีฉีถีฅึึ ิฑีตีถ ีฏีซึีกีผีพีธึีด  ีง  ีขีกีฆีดีกีฟีกึึ  ีดีซีกึีธึีฉีตีธึีถีถีฅึีซ  ีฉีกีฒีกีถีฉีถีฅึีซ  ึีธีทีฅีถีฝีฟีฅึีดีกีถ  ีฐีกีดีกึ, ีธึีธีถึ ีฝีฟีกึีธึีดีจ ีกีตีฌ ีฅีฒีกีถีกีฏีถีฅึีธีพ ีขีกีพีกีฏีกีถีซีถ ีขีกึีค ีง ีฏีกีด ีกีถีฐีถีกึีซีถ [42, 43]ึ ", "ีีฅีฎีกีนีกึ  ีขีกึีกีฏ  ีฉีกีฒีกีถีฉีถีฅึีซ  ีฌีกีตีถ  ีฏีซึีกีผีธึีฉีตีกีถ  ีฐีกีดีกึ  ีทีกีฟ  ีฏีกึึีธึ  ีง  ีคึีกีถึ ีฐีกีฝีฟีธึีฉีตีกีถ ึ ีขีกีฒีกีคึีธึีฉีตีกีถ ีฐีกีดีกีฝีฅีผีธึีฉีตีธึีถีจึ ิฑีตีคีบีซีฝีซ ีฉีกีฒีกีถีฉีถีฅึีซ ีฝีฟีกึีดีกีถ ีฐีกีดีกึ ีกีพีกีถีคีกีฏีกีถ  ิปิผี  ีฅีฒีกีถีกีฏีซ  ีฏีซึีกีผีธึีฉีตีกีถีจ  ีญีกีถีฃีกึีธึีด  ีฅีถ  ึีธีทีฅีถีฝีฟีฅึีพีกีฎ  ีฉีกีฒีกีถีฉีซ ีฐีกีฝีฟีธึีฉีตีกีถ ีกีถีฐีกีดีกีฝีฅีผีธึีฉีตีธึีถีจ ึ ีฉีซึีกีญีซ ึีฃีฟีกีฃีธึีฎีดีกีถ ึีธึึ ีกึีคีตีธึีถีกีพีฅีฟีธึีฉีตีธึีถีจึ ", "ินีกีฒีกีถีฉีถีฅึีซ  ีฐีกีฝีฟีธึีฉีตีกีถ  ีกีถีฐีกีดีกีฝีฅีผีธึีฉีตีธึีถีจ  ีบีกีตีดีกีถีกีพีธึีพีกีฎ  ีง  ีถึีกีถีธีพ,  ีธึ ีฌีกีฆีฅึีกีตีซีถ  ีณีกีผีกีฃีกีตีฉีธีพ  ีฝีฟีฅีฒีฎีพีกีฎ  ีบีฌีกีฆีดีกีตีซีถ  ีปีกีฐีธึีด  ีฆีกีถีฃีพีกีฎีกึีธีญีกีคึีดีกีถ ีกึีกีฃีธึีฉีตีกีถ  ีกีถีฏีตีธึีถีกีตีซีถ  ีขีกีทีญีพีกีฎีธึีฉีตีธึีถีจ  ีธึีธีทีพีธึีด  ีง  ๐น(๐) = ๐ด cos๐ ๐ ีขีกีถีกีฑึีธีพ  [42], ีธึีฟีฅีฒ ฮธ-ีถ ีฌีกีฆีฅึีกีตีซีถ ึีถีปีซ ีกีถีฏีดีกีถ ีฏีฅีฟีธึีด ีฉีซึีกีญีซ ีฐีกึีฉีธึีฉีตีกีถีจ ีซีปีฅึีพีกีฎ ีธึีฒีฒีกีฐีกีตีกึีซึ ีทีฅีฒีดีกีถ  ีกีถีฏีตีธึีถีถ  ีงึ  ิฑีตีฝีบีซีฝีธีพ  ีกีพีกีถีคีกีฏีกีถ  ีฌีกีฆีฅึีกีตีซีถ  ึีธีทีฅีถีฝีฟีฅึีดีกีถ  ีฅีฒีกีถีกีฏีธีพ ีฐีถีกึีกีพีธึ ีนีง ีฝีฟีกีถีกีฌ 30 ีดีด-ีซึ ีดีฅีฎ ีฟึีกีดีกีฃีฎีธีพ ีฐีกีดีกีฝีฅีผ ีฐีกีฝีฟีธึีฉีตีกีดีข ีฉีกีฒีกีถีฉีถีฅึึ ", "ิฑีตีฝ  ีญีถีคึีซ ีฌีธึีฎีดีกีถ  ีดีซ  ึีกีถีซ  ีฅีฒีกีถีกีฏีถีฅึ  ีฅีถ  ีกีผีกีปีกึีฏีพีฅีฌ  [44-46]ึ  ิธีฝีฟ ีฅีฒีกีถีกีฏีถีฅึีซึ ีดีฅีฏีซ [44] ีฌีกีฆีฅึีกีตีซีถ ีณีกีผีกีฃีกีตีฉีจ ีจีถีฏีถีธึีด ีง ีบีฟีฟีพีธีฒ ีฉีซึีกีญีซ ีพึีก, ีธึีซ ีคีซีดีกึ ีฟีฅีฒีกีฏีกีตีพีกีฎ ีง ีบีฟีฟีพีธีฒ ีฟีกีฏีคีซึีจ ึ ีฟีกีฏีคีซึีซ ีกีผีกีถึึีจ ีทีฅีฒีพีกีฎ ีง ีบีฌีกีฆีดีกีตีซีถ ีปีกีฐีซ ีกีผีกีถึึีซ ีถีฏีกีฟีดีกีดีข (ีีฏีกึ 11ีก)ึ "]}