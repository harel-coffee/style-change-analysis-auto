{"paragraph_source_docs": [1, 0, 0, 0, 0, 0, 0, 0, 0, 0], "source_docs_file": "Medicine.json", "paragraphs": ["Եվրոպայի  առաջատար  մասնագետներն,  ինչպես  նաև  ՈՀԼ–ի  թերապիայի արդյունավետության  գնահատման  չափանիշների  ստանդարտացման  Միջազգային աշխատանքային  խումբը  (Internation  Working  Group  to  Standardize  Response  Criteria  in NHL,  1999)  և  ԱՄՆ-ի  Ուռուցքների  ազգային  ինստիտուտը,  համատեղ  առաջարկել  են բուժման արդյունավետության գնահատման չափանիշներ   [Cheson B. et al., 1999; Cheson  B.,  2000]: Այդ  աշխատանքի  արդյունքում  լուծվում  է  հիմնական  կլինիկական բարդությունն, այն է ա/հ–ի «նորմալ չափեր» հասկացության մեկնաբանությունը, քանի որ զանազան կենտրոնների կողմից ա/հ-ի տարբեր չափերի ընդունումն որպես նորմա, ազդում  է  թերապիայի  արդյունքի  գնահատականի  վրա  և  համարժեք  ընդհանուր արդյունավետության  դեպքում էապես  կարող է  տարբերվել  ռեմիսիանների հաճախականությունը [Гершанович М.Л., 2004]: ", "Սակայն,  ըստ  էպիթելի  փոփոխությունների  վիճակագրորեն  հավաստի  զուգակցում հայտնաբերեցինք  հիմնական  և  ստուգիչ  խմբերի  միջև  (χ2=17,4,  p<0,05):  Վերլուծելով ծորանի  լուսանցքի  ձև  և  ծորանային  պարունակություն  ձևաբանական  չափանիշները դիաբետով  հիվանդների  խմբում՝  վիճակագրորեն  հավաստի  տարբերություններ չհայտնաբերեցինք (համապատասխանաբար  χ2=1,37  p>0,05  և  χ2=0,027  p>0,05): ", "Այսուհանդերձ,  ըստ  այս  ձևաբանական  միավորների  վիճակագրորեն  հավաստի տարբերություններ ստացվեցին հիմնական և ստուգիչ խմբերի միջև (համապատասխանաբար  χ2=13,18,  p<0,05  և  χ2=14,76,  p<0,05):  Վերլուծելով  կղզյակային նեոգենեզ  ախտաբանական  գործընթացը՝  պարզվեց,  որ  դիաբետով  հիվանդ  երկու ֆենոտիպերի  միջև  չկա  վիճակագրորեն  հավաստի  տարբերություն  χ2=0,91,  p>0,05): ", "Նույն  այս  ձևաբանական  միավորը  համեմատելով  ստուգիչ  և  հիմնական  խմբերում ստացանք  վիճակագրորեն  հավաստի  տարբերություն  χ2=22,04,  p<0,0001):  Այսինքն՝ կղզյակային նեոգենեզը բնորոշ ախտաբանական գործընթաց է դիաբետով հիվանդների համար: ", "Վերլուծելով  և  համեմատելով  էնդոկրին  պանկրեասի՝  կղզյակների  միջին  թվի, կղզյակի միջին տրամաչափի և նրանում բջիջների միջին թվերի տվյալները, եկանք այն եզրակացության,  որ  դիաբետով  հիվանդ    առանց  ճարպակալման  և  ճարպակալումով ֆենոտիպերի  խմբերում,  այս  պարամետրերի  միջինների  միջև  վիճակագրորեն հավաստի  տարբերություններ չկային (p>0.05):  Այսինքն՝  երկու  ֆենոտիպերի պարագայում էլ  առկա էր  ինսուլինային  տարբեր  աստիճանի բացարձակ անբավարարություն: Նույն այս պարամետրերի միջինների համեմատությունը ստուգիչ խմբի համանման  պարամետրերի հետ,  տվեց վիճակագրորեն հավաստի տարբերություններ (p<0,001): Վերլուծելով ստուգիչ խմբում  տեսադաշտում կղզյակների թվի,  նրանցում  էնդոկրինոցիտների  թվի,  նրանց  միջին  տրամաչափի  պերցենտիլների հաշվման  հիման  վրա  կառուցված  աղյուսակային  տվյալները  և  արժեքները,  և  այդ տվյալները      համեմատելով  դիաբետով  հիվանդների  խմբում  ստացված  կվարտիլային արժեքների  հետ,  եկանք  հետևյալ  եզրակացության.    ստուգիչ  խմբի  5-րդ  պերցենտիլի արժեքը  կղզյակի    թվի  (կղզյակների  թիվը  10  տեսադաշտի  միջինում)  համար  3  է,  իսկ հիմնական  խմբի  համար  երրորրդ  կվարտիլը,  այլ  կերպ  ասած  75-րդ  պերցենտիլի արժեքն  է  3:  Ստուգիչ  խմբի  5-րդ  պերցենտիլը  կղզյակի  միջին  տրամաչափի  համար արտահայտված  մմ-ով  0,2  է,  իսկ  հիմնական  խմբի  երրորդ  կվարտիլը  0,25  է: ", "Համեմատության  համար  ստուգիչ  խմբի  75-րդ  պերցենտիլը  0.4  մմ  արժեքն  ունի: ", "Ստուգիչ  խմբի  5-րդ  պերցենտիլի  արժեքը  կղզյակում  էնդոկրինոցիտների  միջին  թվի համար 30,95 է, իսկ հիմնական խմբում երրորդ կվարտիլի արժեքը 21 է: Այսինքն՝ տվյալ վիճակագրական  մեթոդը  ևս  փաստում  է,  որ  դիաբետով  հիվանդների  մոտ,  երկու ֆենոտիպի պարագայում էլ առկա է կղզյակների միջին թվի, նրանցում բջիջների միջին թվի, և կղզյակի միջին տրամաչափի նվազում: ", "Համեմատելով  ամիլոիդային  դեպոզիտներով  ախտահարումը  դիաբետով  հիվանդ երկու  ֆենոտիպերի  միջև՝  ստացանք    վիճակագրորեն  հավաստի  զուգակցում  (χ2=11,8, p<0,0001):  Վիճակագրորեն  հավաստի  զուգակցում  (p<0.001)    ստացանք  նաև  ստուգիչ խմբի  հետ  համեմատության  արդյունքում:  Քանի  որ  ամիլոիդային  ախտահարումները առավելապես հայտնաբերել էինք ճարպակալումով ուղեկցվող խմբում, ուստի կարելի է եզրակացնել, որ կղզյակների ամիլոիդային ախտահարումը բնորոշ առանձնահատկություն  է    ճարպակալումով  ուղեկցվող  դիաբետով  այն    հիվանդների համար, որոնք ինսուլինառեզիստենտ են: ", "Ներկղզյակային  բորբոքումը  վերլուծելիս՝ ստացանք  հետևյալ  արդյունքները. վիճակագրորեն  հավաստի  զուգակցում  էր  առկա  դիաբետով  հիվանդ  երկու ֆենոտիպերի  միջև  (χ2=18,  p<0,0001):  Քանի  որ լավ  արտահայտված  բորբոքում հայտնաբերել  էինք  առանց  ճարպակալման  ֆենոտիպի  պարագայում,  ուստի  կարելի  է եզրակացնել,  որ  այն  բնորոշ  ախտաբանական  գործընթաց  է  դիաբետով  հիվանդ  այս ֆենոտիպի  համար:  Համեմատելով  դիաբետով  հիվանդ  երկու  խմբերում  առկա ձևաբանական  փոփոխությունների  վրա  կառուցված    գծապատկերները՝  եկանք  այս եզրակացության.  կղզյակների  մինիմալ  թիվ (1)  ունենալու  դեպքում  առանց ճարպակալման  ֆենոտիպին  բնորոշ    ձևաբանական  փոփոխությունները  հետևյալներն են՝ ներացինար  ֆիբրոզ, միջացինար  ֆիբրոզ, ներկղզյակային բորբոքում: ", "Ճարպակալումով  ֆենոտիպի  պարագայում  կղզյակի  վնասումն  ապահովող  առաջին երեք  փոփոխությունները  հետևյալներն  էին.  ներկղզյակային  ֆիբրոզ,  ծորանային փոփոխություններ, ամիլոիդային դեպոզիտներ: "]}