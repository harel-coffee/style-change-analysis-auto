{"paragraph_source_docs": [3, 3, 4, 3, 3, 3, 3, 1, 3, 0, 3, 3, 2, 3, 3, 4, 4, 3, 3, 3, 3, 3, 3, 3, 3, 3, 3, 3, 3, 3, 3, 3, 4, 3, 3, 4, 3, 4, 3, 3, 3, 3, 3, 3, 3, 3, 3, 3, 3, 3], "paragraphs": ["Ի  դեպ,  և  ոչ  մի  քննադատություն  չի  հնչում  կոնկրետ.  սա  խոսք  է՝  ուղղված բոլշևիկյան  ամուլ  աշխատանքին  լծված  յուրաքանչյուրին:  Ավելի  լայն  առումով՝  սա ուղղակի կուսակցության քննադատումն է: ", "«Ժամանակ մը սաստիկ հետաքրքիր էի գիտնալու, թե սա դուրսին չքավորության մասին  մտածող,  պրոլետարիատի  պաշտպանի  քղամիդի  մեջ  փքված  կոմունիստները եթե կոտրենք, մեջեն ինչ պիտի դուրս գա: Այսօր մեկն ատոնցմե պատահմամբ կոտրվեց, և  ի՜նչ  դուրս  գա  մեջեն,  որ  աղեկ  ըլլա:  Սպեկուլյանտ  մաքսանենգ  մը,  որ  պետական օթոմոպիլով  Նախիջևանեն  ապրանք  կբերեր  ծախելու:  Պապյան  Վաղինակ՝  հայտնի կուսակցական  ու  Հեղկոմտրեստին  նախագահը:  Սահմանապահ  զինվորին  գնդակեն կկոտրվի իր կոմունիստական բարակ կեղևը ու դուրս կուգա ներսի իրականը» /66/: ", "Տղաները  նորից  հայտնվում  են  և  սկսում  հետապնդել  էլենին։  Որոշ  ժամանակ  անց նրանք պահանջում  են հինգ դոլար։ Մի երեկո, երբ նա անկողնում հիվանդ պառկած էր, իսկ  սենյակի  դուռը  կողպված  չէր,  տղաները  վերադառնում  են,  հափշտակում  նրա պայուսակը՝  ողջ  գումարով.  «Նա  ընկավ  անկողնու  վրա  այնքան  թույլ  ու  հոգնած,  որ անգամ  լաց  լինել  չէր  կարող»92:  Պատմվածքը  ավարտվում  է  նրանով,  որ  էլենը դաժանաբար  ծեծում  է  տղաներից  մեկին.  «Նա  վերցրեց  անձրևանոցը  և  ամբողջ  ուժով հարվածեց փոքրի ուսին: Տղան ընկավ ծնկներին, հետո գետնին, իսկ էլենը շարունակում էր  ծեծել  նրան...»93:  Սա,  ենթադրաբար,  միայն  նեղացած  մարդու  զայրույթ  չէր,    այլ նյարդային  պոռթկում  կյանքի  նկատմամբ։ ", "Եթե  Զապել  Եսայանը  ժամանակի  մեծ  «շինարարության»  մասին  գրում  էր «Երևան»  թերթի  էջերում,  ապա  նույն  ժամանակի  գրող  Վահան  Թոթովենցը  այս  նույն շինարարության  մասին,  այս  անգամ,  սակայն,  բառի  բուն  իմաստով,  պատմում  է «Խորհրդային Հայաստանի» մեջ: Միայն թե նա փաստերը չէր արձանագրում, որովհետև իրականում  շինարարությունը չկար,  անգո  էր  կամ  թերի,  նաև  որովհետև կառավարությունը «ինչ որ շինե, թերթին մեջ գրելու համար է… Շինարարության ձև մը, որ ամենեն դյուրին և ամենեն աժանը պիտի ըլլա» /79/: Կամսարյան հեգնանքը այստեղ նաև  մամուլին  է  ուղղված  իր  սուր  ծայրով  և  կամ  թե  առավելապես  ու  առաջին  հերթին մամուլին է ուղղված, այն մամուլին, որի համար կարևորը ոչ թե իրականությունն է, այլ միայն թերթի էջերը լցնել-լրացնելը: ", "Կրոնական  հարցերի  նկատմամբ  գրողն  ունի  իր  ուրույն  մոտեցումը,  թեև  հայրը քահանա էր, ինքը՝ Գևորգյան ճեմարանն ավարտած: Հեղինակի նշած այս հոգևորականը կարծես  սովորական  մահկանացուների  պես  «պարում  է  ուրիշի  զուռնայի  տակ»  և դրանով  իսկ  կորցնում  է  սեփական,  իրական,  ի  վերջո,  ժողովրդի  առաջնորդ  լինելու՝ վերուստ  տրված  առաքելության  խորհուրդը,  մի  աստիճանով  իջնում  և  կանգնում  է հասարակ  ժողովրդի  կողքին,  նույն  հարթության  վրա  և  դրանով  իսկ  կորցնում  է  այն արժեքը, որով պետք է ի սկզբանե տարբերվեին Աստծո շնորհը կրողները: Նաև սրանով է  գրողը  նսեմացրել  այս  «կերպարին»:  «Նոր»  եկեղեցին  այն  նոր  «հավատն»  է,  որ ժողովրդի մեջ փորձում են ծլեցնել բոլշևիկները. «Աշոտ եպիսկոպոս Շախյանը ձեռները ետևը  դարսած  կանցներ:  Տարի  մը  առաջ  դուրս  եկավ  լուսավորչական  եկեղեցու  ծոցեն շռնդալից  հայտարարությամբ,  կազմեց  «նոր  եկեղեցի»,  որուն,  սակայն,  հիմա  հետքն անգամ  չկա:  Միակ  «նորը»  այդ  եկեղեցիին,  որ  տակավին  կմնա,  ատիկա  սրբազանին գլխարկն  է  ու  կարճ  փարաջան:  Խե՜ղճ  մարդ…  Քանի՜  քեզի  պես  մարդիկ  բոլշևիկներու զուռնայով պարի են ելեր, նվագը հանկարծ կտրվեր է, ու շվարած կեցեր են՝ չիմանալով ինչ եղանակ պարեն» /33/: ", "Աշոտ  եպիսկոպոս  Շախյան,  ապա՝  տեր  Վրթանես.  կրոնավոր  լինելը,  կրոնն ընդհանրապես  և  կամ  թե  ժողովրդի  մեջ  արմատացած,  խորացած  «հին»  հավատն  առ Աստված, մեղմ ասած, ենթակա էր վերանայման. այն պետք էր շտապ կարգով իր տեղը զիջեր «նոր», «թարմ» կրոնին՝ սոցիալիզմին: Այս միտքը վաղուց ի վեր դարձել էր արդեն դասագրքային, անհերքելի ճշմարտություն: ", "Եվ շատ կրոնավորներ, աստվածահավատներ  ուղղակի  իբրև  արգելքներ  էին  սոցիալիզմի  կառուցման ճանապարհին.  «Ասոնց  հալածանաց  Աստվա՞ծ  կդիմանա:  Կնկաս  ծառայութենեն արձակեցին,  աղջիկներուս  դպրոցեն  հանեցին:  Ու  այդ  բոլորը  երկու  մազ  միրուքիս համար: Չուզեցինք ախպար: Թող կորսվի՛  այդ փունջ մազը, որ կեցած սա չոճուխներու ճամբուն՝  չի  թողուր,  որ  դեպ  սոցիալիզմն  երթան…»  /107-108/:  Ահա  այս  ամենն  է փաստացի արձանագրում Լեռ Կամսարը և միտքն առաջ տանելով՝ ամփոփում. «Տեսա՞ր Աստված… չկա՜ս» /108/: ", "Նա  իր  ժամանակի  որդին  էր  և  մեծ  հետաքրքրություն  էր  ցուցաբերում ժամանակակից  կյանքի  հանդեպ։  Իր  ստեղծագործություններում  նա  սուր  կերպով արտահայտում էր բացասական վերաբերմունք ձևավորող դաժան աշխարհի, ծախու մամուլի  նկատմամբ,  բարձր  պահանջներ էր  ներկայացնում  արվեստին, գրականությանը և քննադատությանը։ ", "Կարելի  է  գրողի  տված  մարդկային  մեկ  բնութագիրը  վերածել  ընդամենը  մեկ բառակապակցության: Օրինակ՝ «Ամենայն օր լեռնային գյուղերեն հարյուրավոր շուներ կբերե կառավարությունը և սահմանագլուխը կտանե, որ դաշնակներու վրա հաչեն: Այդ շուները, թեև կողմնորոշված չեն տակավին ու հայտնի չէ իրենց օրիենտացիան, սակայն ինձի  կթվի,  թե  այդ  անորոշության  մեջ  անգամ,  այդ  շուները  ավելի  լավ  կհաչեն դաշնակցության  վրա,  քան  Տիգրան  Հախումյանը:  Վասնզի  շուները  ինչքան  ալ  ըսեն սկզբունք  չունինք՝  չհավատաք:  Անոնք  միշտ  սկզբունք  մը  կունենան  նեղ  օրվա  համար» /120/. ասել է՝ Տիգրան Հախումյան54- անսկզբունք մարդ: ", "Ճակատամարտի ժամանակ վիկոնտը նետվում է դեպի թշնամու թնդանոթը, որից արձակված գնդակը նրան երկու կես է անում. «Երբ վիկոնտի վրայից մի կողմ քաշեցին սավանը, մարմինը զարհուրելի ձևով անդամահատված  էր:  Բացի  նրանից,  որ  պակասում  էին  մի  թևն  ու  մի  ոտքը, կրծքավանդակի և որովայնի այն հատվածը, որ գտնվում էր այդ թևի ու ոտքի արանքում, փոշիացել, վերացել էր թնդանոթի կրակոցից: Գլխից մնացել էր մեկ աչք, մեկ ականջ, կես քիթ, կես կզակ, կես բերան և կես ճակատ. կարճ ասած՝ միայն մի կեսն էր փրկվել, աջ կեսը, որը կատարելապես պահպանվել էր»:103 Հենց  այստեղ  է,  որ  վեպում  ի  հայտ  է  գալիս  ֆանտաստիկը.  բժիշկները կարկատում  են  վիկոնտի  մի  կեսը  և  նա,  թեկուզ  կիսված՝  ողջ  է  մնում:  Նրա  կիսված վիճակը համարժեք է կախարդական հեքիաթի հերոսի կերպարանափոխությանը, որն ի հայտ է գալիս որևէ չար կախարդանքի արդյունքում: Կալվինոյի վեպում չար կախարդի դերը կատարում է թնդանոթը, որն էլ իրականացնում է վիկոնտի կերպարափոխությունը: ", "եղել  է «Ժողովրդի  ձայն» և «Մշակ» թերթերի  խմբագիրը։ 1922-ին  փոխադրվել  է Երևան:  Աշխատել  է «Մաճկալ», «Խորհրդային  Հայաստան» թերթերում, «Վերելք» ամսագրում։  Միաժամանակ  աշխատել  է որպես  դատապաշտպան։  1943-1948թթ.  դասախոսել  է  Երևանի  Խաչատուր  Աբովյանի  անվան հայկական մանկավարժական ինստիտուտում, պետական համալսարանում, Վալերի Բրյուսովի անվան ռուսաց  և  օտար  լեզուների  ինստիտուտում։  «Դերենիկ  Դեմիրճյանի դրամատուրգիան»  թեմայով դիսերտացիա  է  պաշտպանել  և  ստացել  բանասիրական  գիտությունների  թեկնածուի  աստիճան։ ", "Ռուսերեն առանձին  գրքով  լույս  են  տեսել  նրա  «Ասք  սովետական  դյուցազունների  մասին»,  «Գրական հոդվածներ և հիշողություններ, գիրք Ա», «Գրական հոդվածներ ու հիշողություններ, գիրք Բ»: ", "of the Radical: Global Consciousness, Textual Exchange, and the 1960s, Indiana University of Pennsylvania, 39/40, Vol. 20, 2002, p. 255-256. շարունակ ճնշված գաղափարներն ու համոզմունքները, հակակառավարական ցույցերը գրական կյանք ներխուժեցին:  Մամուլը, գրական հրատարակությունները գաղափարախոսությունների ռազմադաշտի էին վերածվել:  Մարքսիստական հայացքներն  ու  ռազմավարությունը  բախվել  էին  կապիտալիստական  շահերին  ու պետության  ազատական  պատկերացումներին:  Թուրքիայի  պատմության  մեջ  առաջին անգամ  ի  հայտ  էր  եկել  գաղափարախոսությունների  ամբողջ  սպեկտրը`  իշխող աջակողմյան  Դեմոկրատական  և  ձախակողմյան  ընդդիմադիր  Հանրապետական ժողովրդական  կուսակցությունների`  արևմտաեվրոպական  տեսակի  սոցիալիզմը պաշտպանող  գաղափարախոսությունը,  կենտրոնամետ  ֆաշիստական,  ծայրահեղ իսլամամետ  և  պահպանողական  ուժերը,  ինչպես  նաև  ձախակողմյան  կրեմլային, բալկանների  ոճով  և  մաոիստական  կոմունիստները:  Բացի  այդ`  կենտրոնամետ կուսակցությունների  ծրագրերում  ընդգրկած  էին  չափավոր  սոցիալիզմը,  ամերիկյան լիբերալիզմը և նեո-աթաթյուրքիզմը126: ", "էր Աղասի Խանջյանի և Մաքսիմ Գորկու հետ: Զոհ գնաց ստալինյան բռնությանը։ Նա համարձակություն էր ունեցել որպես Անդրկովկասյան դաշնության ղեկավար։ Հասկանալի էր, որ նման վերաբերմունքն աննկատ չէր մնալու և ստանալու էր համապատասխան արձագանք։ Ըստ «պաշտոնական ամփոփագրի»՝ 1937-ի օգոստոսին Ստալինին հաղորդվում է, որ Տեր-Գաբրիելյանը, որը կալանքի տակ էր, «ինքնասպանություն» է գործել՝ երրորդ հարկի պատուհանից դուրս նետվելով։ ", "ներկայացուցիչը՝ Մոսկվայում: ", "Սակայն  գրականագետ  Ջոզեֆ  Ջորջը  հակառակ  տեսակետն  ունի,  ըստ  որի՝  Չիվերը  չի սվինահարում  կամ  ծաղրում  իր  հերոսներին,  նա  պարզապես  ցույց  է  տալիս  նրանց անփոփոխ թերությունները: Նա համակրական աչքով է նայում այդ թերություններին 99: ", "Ջոն  Չիվերը  Ֆ.  Ս.  Ֆիցջերալդի  նմանողությամբ  տեսնում  է  երիտասարդ մարդկանց  հոգևոր  դատարկությունը:  Նա    ցավով  ցույց  է  տալիս,  որ  դրամի  հետևից գնալով՝  մարդիկ  վտանգում  են  իրենց  համար  ամենից  թանկը:  Մարդկանց  հոգևոր անկման  գործընթացը  գրողը  ներկայացնում  է  արտասովոր,  տարօրինակ  և գրոտեսկային  ձևերում: Օրինակ՝  «Հրեշավոր ռադիոն» պատմվածքում տեսնում ենք, որ դրամի  նկատմամբ  մոլուցքը,  ագահությունը  ոչնչացնում  է  նույնիսկ  ամենամտերիմ մարդկային  հարաբերությունները,  իսկ «Սուրբ  Ծնունդը  տխուր  ժամանակ  է աղքատների համար» պատմվածքում  Չիվերի սարկազմն ուղղված է այն բանին, որ թեև The University of Iowa,  2003, p. 69. Greensboro:Univercity of North Carolina at Greensboro, 2016, p. 95. ամերիկացիներն  իրենց  համարում  են    բարեգործներ,  սակայն  իրականությունն  այլ  է՝ նրանք  ոչնչով  մյուսներից  չեն  տարբերվում:  Հերոսների  թշվառությունն  այն  է,  որ ջանասիրաբար ցանկանում են ստեղծել ապահով ու հարմարավետ կյանք  բարոյական փխրուն հիմքի վրա։ ", "Ամփոփումը  կրկին  քաղաքական  բնույթ  է  կրում,  սակայն  այս  անգամ  միտքն անթաքույց  է,  բերվող  համեմատությունները՝  անսքող.  «Մորթված  եզ  մը  իր  գլուխին  ու չորս  ոտներու  հետ  ամենապակասը  800  ռուբլի  կբռնե:  Իսկ  Չեկան  տասնյակներով մարդիկ կսպանե ու առանց կոպեկի մը շահի նույնությամբ կթաղե գետնին տակ…» /151- Հաջորդը  թերևս  եզակիներից  է,  երբ  գրողի  քննադատությանն  արժանացողը քաղաքական  գործիչ  չէ:  Խոսքը  դերասան  Հովհաննես  Աբելյանին56  է  վերաբերում:  Սա այն  դեպքն  է,  երբ  իրոք  կարիք  չկա  գրողի  ասած  «մուրացկանության»,  այն  էլ  այն ժամանակ,  երբ «քանի մը գրոշ» բաշխողը իրականում «համր ու  խուլ  է» դեպի ազգային գործունեությունն  սկսել  է 1882-ին,  Բաքվում՝  որպես  բեմահարդար,  նաև դերասան՝  դրամատիկ  և օպերետային  ներկայացումներում։  1891-ից  հանդես  է  եկել  հայկական  թատրոնում՝  Թիֆլիսում, Բաքվում և այլուր։ 1895-ին Աբելյանը հիմնել է Թիֆլիսի «Հայոց դերասանական ընկերությունը»։ 1920-ի սեպտեմբերին մեկնել է արտասահման։ 1925-ին Սովետական Հայաստանի կառավարության հրավերով Աբելյանը  վերադարձել  է Երևան,  ընդունվել  առաջին  պետթատրոն  /այժմ՝  Սունդուկյանի  անվան թատրոն/: 1927-28-ին աշխատել է Բաքվում՝ հայկական թատրոնում, մասնակցել նաև ադրբեջանական թատրոնի  ներկայացումներին  /«Նամուս»,  «Սևիլ»  ևն/:  Ադամյանի  մահից  հետո  տասնամյակներ շարունակ  Աբելյանը  իր  անհատականությամբ,  ռեալիստական արվեստով ազդել  է  բեմարվեստի ազգային ոճի ձևավորման վրա։ Մահացել է Երևանում: ", "ու  իսկական  գեղարվեստական  արժեքները:  Սա  նաև  վկայությունն  է  գրողի՝  հիրավի բարձր  ու  ճշմարիտ  արժեքների  նկատմամբ  ունեցած  ռեալ  վերաբերմունքի:  Այստեղ խնդիրը  ամենևին  էլ  Հ.  Աբելյանի  նկատմամբ  նրա  քննադատական  վերաբերմունքը  չէ, այլ  ճիշտ  հակառակը.  նա  ափսոսանքի  զգացողություն է  ունենում  նույն անհատականության՝  այլոց  կողմից  իբրև  իսկական  մեծություն  չգնահատվելու  համար /տե՛ս  234/:  Գրողի  հետագա  մտքերը  ցույց  են  տալիս,  որ  Հովհաննես  Աբելյանը  միակ արվեստի  մարդը  չէր  /կոնկրետ  թատրոնի/:  Հեղինակի  ուշադրությունից  չի  վրիպել պետական  թատրոնի  ռեժիսոր  Գուլակյանի՝  «Մակբեթի»  փոփոխված  տարբերակը,  երբ, ինչպես  նրբագծում  է  հեղինակը,  փոփոխվել  էր  միայն  …  լեզուն:  Ավելի  հասկանալի դարձնելու համար գրողը տալիս է հավելյալ բացատրություն. «…Եթե հանդերձյալ կյանք իրոք  գոյություն  ունի,  և  Շեքսպիրը  անդիի  աշխարհին  մեջ  կապրե  տակավին, կերևակայեմ,  թե  ի՜նչ  զայրույթով  պիտի  գա,  Լենինին  դուրս  կանչե  դժոխքեն  ու անգլիական  բոքսի  հրավիրելով,  քիչ  մը  «բարեփոխե»  անոր  կողերը,  որ  մյուս  անգամ թույլ չիտա իր լեզուն Գուլակյանի ձեռքով «Մակբեթին» բերանը խոթելու…» /257-258/: ", "Երգիծական միջոցներից վարպետորեն օգտվելով՝ հեղինակը ստեղծում է մեկ այլ հետաքրքիր  դիմանկար:  Ժամանակին  կար  մի  նորաձևություն՝  մեծերի  մեծադիր նկարները շարում էին փողոցներում: Ահա և այս մասին է զուգահեռ խոսում գրողը, իսկ բուն  ծաղրը  հնչում  է  իբրև  ամփոփում.  «Ի՜նչ  կատարելության  է  հասեր  սա լուսանկարչական արհեստը, որ Գալոյանի նման պզտիկ մարդու մը նկարը հաջողած է այսքան խոշոր քաշել» /276/: ", "Ինչպես  արդեն  նշվեց,  ժամանակին  այս  երևույթը  տարածված  էր  և  արդեն վերածվել էր օրինաչափության: Եվ այն, որ գրողի բազմաթիվ դիմանկարներ բազմադեմ են և ոչ միայն անձնավորված, գրողը ցույց է տալիս հաջորդ կերպարը կերտելիս. «Խոսքս միայն  Մուշեղյանին  չի  վերաբերեր:  Տիգրան  Մուշեղյանը  ոչ  միայն  «անուն»  ուներ,  այլև ազգանուն,  ու  հետևաբար,  արժանի  իրեն  ցուցուցած  բոլոր  հարգանքին:  Կխոսիմ ընդհանրապես» /277/: ", "Իր  բնույթով  մանրապատում  է  հիշեցնում  գրողի  խոսքը  «Հունաստանեն  եկած բան. թղթակից» Մ. Քիպապչյանի մասին: Սակայն այստեղ էլ միահյուսված են մամուլը, քաղաքականությունը  և  թղթակցի  դիմանկարը,  իսկ  խոսքը  7-8  տողանոց  մի  հատվածի մասին է /տե՛ս 235/: ", "Բովանդակային  մեծությամբ  հաջորդ  դիմանկարը  կրկին  նախորդի  նման հարուստ  է:  Եթե  փորձենք  միայն  հիշատակել  խնդրահարույց «ասպարեզը»՝ կաթողիկոսական ընտրություններ, խորհրդային ապրանք, որ մի տարի էլ չի դիմանում, այնքան  որ  անորակ  է,  իսկ  ասես  հիմնական  խոսքը  Արշակ  Չոպանյանի57  մասին  է,  ով ամեն  անգամ  ստիպված  է  Փարիզից  հասնել  Հայաստան:  Թվում  է՝  հենց  սա  է քննադատության  մեխը,  և  այս  «ազգային  ջոջն»  էլ՝  թիրախը.  «Չոպանյանը  նորեն Փարիզեն  ելլեր  կուգա  կաթողիկոսական  ընտրությանը  մասնակցելու  համար:  Ինչքան կհիշեմ՝  բոլոր  կաթողիկոսական  ընտրությանց  մասնակցած  է  այս  մարդը:  Այս  անգամ լավ կընե, որ մեկ անգամեն երկուսն ընտրե, որ ամեն անգամ ստիպված չըլլա Փարիզեն ելլել  Հայաստան  գալ:  Հիմակվա  կաթողիկոսները  մեկ  տարի  չեն  դիմանար,  ըսես խորհրդային ապրանք ըլլան…» 239/: ", "Ուշագրավ է, որ այս նույն դիտանկյունից խոսելով ժամանակի «ազգային ջոջերի» մասին,  գրողը  տալիս  է  նրանց՝  առավելագույնս  ակնառու,  բացահայտ  և  խոսուն դիմանկարները: Ընթերցողի առջև ակամա հավաքվում է մարդկանց գուցե և ոչ այնքան մեծ  խումբ,  մարդիկ,  որոնք  արարել  են  /կամ  ավերել/  այն  նույն  ժամանակներում,  երբ ապրում  էր  Լեռ  Կամսարը,  ավելին,  նրանք  ապրել  են  գրողի  կողքին  և  նրանք ներկայացուցիչներն  են  մարդկային  դժվարին  ճակատագրերով  հագեցած  մի  ամբողջ ժամանակաշրջանի:  Գրականության  մարդիկ,  ղեկավար  աշխատողներ,  հաճախ լրագրական-հրատարակչական  աշխատանքներին  զուգընթաց  զբաղվել  է  արվեստի,  բանասիրության, գրականագիտության  և  գրաքննադատության  հարցերով,  հրապարակախոսությամբ,  գրել  է  արձակ  ու չափածո գեղարվեստական գործեր, կատարել է թարգմանություններ: Առանձնակի նշանակություն ունի Չոպանյանի քննադատական և գիտական բանասիրական գործունեությունը։ Նա նորովի է մեկնաբանել հայ  գրականության  շատ  երևույթներ։  Հրատարակել  է «Նահապետ  Քուչակի դիւանը», «Նաղաշ Հովնաթան աշուղը և Հովնաթան Հովանթանեան նկարիչը», «Հայ էջեր», «Հայրեններու բուրաստանը» և այլ  ուսումնասիրություններ։  Առաջինն  է Գրիգոր  Նարեկացու ժառանգությունը  վերլուծել  որպես գեղարվեստական  ստեղծագործություն  և  նրան  դրել  համաշխարհային  գրականության  հսկաների կողքին։ Անդրադարձել է գրական նոր երևույթներին՝ հաճախ առաջինը տալով դրանց հեղինակների (Վ. Թեքեյան,  Սիամանթո,  Դ.  Վարուժան,  Ե.  Չարենց,  Մ.  Զարիֆյան  և  ուրիշներ)  ստեղծագործական ինքնատիպության բնութագիրը։ Հոդվածներ է նվիրել նաև արևմտաեվրոպական և ռուս գրողներին: Մեծ աշխատանք է կատարել հայ գրականությունը Եվրոպայում ներկայացնելու և Հայ դատը պաշտպանելու ուղղությամբ։  Թարգմանել  ու  ֆրանսերեն  հրատարակել  է  հին  և  նոր  շրջանի  հայ  բանաստեղծների գործերից, որոնք ամփոփվել են «Վարդենիք Հայաստանի» (հ. 1-3, 1918-29) գրքում: ", "հանրածանոթ,  երբեմն  էլ  լրիվ  անծանոթ  մարդիկ  են  նրանք:  Եվ  սա  էլ  մի  առանձնակի գրավչություն  է  տալիս  գործին  այն  առումով,  որ  օգնում  է  բացահայտել  և  լիարժեք դարձնել  այն  կոլորիտը,  որի  մեջ  էր  հեղինակը,  ասել  է՝  սա  թույլ  է  տալիս  լրիվ պատկերացնել  և  փաստերով,  ակնառու  վկայությամբ  հասկանալ,  որ  գրողը շրջապատված  է  եղել  մարդկանցով,  իսկ  ուսումնասիրել  գրողի  ստեղծագործությունը առանց այս մարդկանց ներկայության, անմիջական մասնակցության և, ինչ խոսք, նրանց ազդեցության, կարծում ենք՝ թերի կլիներ: ", "Մի  առիթով  խոսելով  գրականության  մասին  իր՝ «Ինչպես  են  գրվում պատմվածքները»  /1928թ./  գործում  Գուրգեն  Մահարին  նշում  է.  «Մենք  խորացրինք երևույթները  /ինչպես  Պարոնյանը  կասեր/  բարի  նպատակով.  մեզանում  լավ  գործերի կողքին մնացել է դեռ մի սովորություն, տպել ձախ ձեռքով կառուցված «պատմվածքներ». գրողները  գրում  են,  տպողները՝  տպում:  Ժամանակը  չէ՞  մտածել  որակի  մասին, ժամանակը  չէ՞  ինքնաքննադատության  կրակ  բանալ  մեր  նորագույն  գրականության բացերի վրա: Շուտ չէ, բայց ուշ էլ չէ»58: ", "Լեռ  Կամսարը,  բնականաբար, չի  կարողանում  անտարբեր  մնալ  նաև իրականության  այս կողմի նկատմամբ.  խոսում է ժամանակի գրական իրադարձությունների մասին՝ ներկայացնելով սեփական ներկապնակով, ասել է՝ տալով սեփական ոճին բնորոշ անդրադարձներ: Ժամանակ առ ժամանակ նա անդրադառնում է գրականությանը,  մամուլին  միայն  մեկ  պատճառով.  չէ՞  որ  արված  կամ  չարված, դրվատանքի կամ պարսավանքի  արժանի  առաջին իրադարձությունները նախ և առաջ արտացոլվում  են  մամուլում:  Ի  դեպ,  այս  առումով  գրողը  գովասանքի  այնքան  էլ  մեծ բառապաշար չի գործածում, եթե չասենք՝ գովասանքը ընդհանրապես այս գործում տեղ չունի:  Գրողի  մոտ  այն  իր  տեղը  վաղուց  զիջել  է  քննադատական  խոսքին,  ծաղրին  ու պարսավանքին: ", "Իբրև սկիզբ՝ անհրաժեշտ է հետահայաց ուշադրության արժանացնել ժամանակի «չորրորդ  իշխանությունը»:  Ո՞ր  թերթերն էին գլխավորում բազմաթիվ  ու բազմաբովանդակ  այդ  էջերի  շարքը,  ինչո՞վ  էին  սրանք  միմյանցից  տարբերվում  և տարբերվո՞ւմ  էին  արդյոք:  Այս  ամենը,  իհարկե,  նաև  գրողի  գեղարվեստական մեկնաբանմամբ: ", "Ա. Մամուլը: ", "Պետք  է  նշել,  որ  գրողի  մտորումների  /որպեսզի  չասենք  երգիծանքի  կամ  սուր քննադատության/  թիրախը  եղել  է  «Խորհրդային  Հայաստան»  օրաթերթը:  Տեղին  է  հիշել Լեռ  Կամսարի  կարծիքը  այս  օրաթերթի  վերաբերյալ.  ««Խորհրդային  Հայաստանի» ճերմակ  թերթ  մը,  երբ  ոչինչ  կա  վրան  գրված,  արժե  քսան  կոպեկ,  իսկ  գրվելեն  հետո՝ հինգ  կոպեկ:  Մի՞թե  լրագրին  խոսքը  լռելեն  չորս  անգամ  պակաս  արժե:  Սողոմոնը,  որ կըսեր՝  լռելը  հիմար  զրույցեն  ավելի  արժե,  ես  չէի  հավատար…»  /246/:  Անգամ  եթե փորձենք  ուղղակի  մաթեմատիկական  ճշգրտությամբ  սառը  հաշվարկ  կատարել, ասվածն  ավելի  հստակ  կպատկերվի.  չէ՞  որ  թերթը  միտված  է  արդարացնելու  գործող կառավարության  բոլոր  նպատակները:  Բնականաբար,  կառավարությանը  հարող թերթը,  որը  երկրի  օրաթերթն  էր,  պիտի  ձգտի  հնարավորինս  բարձր  պահել  իշխող կուսակցության  անունը, նրա վարած քաղաքականության  նպատակն  ու  շահը: Թեպետ և  հնարավոր  է,  որ  ժամանակի  մամուլը  շատերի  համար  լիներ  երկրի  ընդհանուր վիճակը  բնորոշող  հավաստի  լուրերի  աղբյուրը,  ինչպես  ընդունված  է  ասել,  լուրեր՝ առաջին  ձեռքից:  Սակայն  Լեռ  Կամսարը  այդ  աղբյուրը  այնքան  էլ  հավաստի  չէր համարում: Եվ սա ոչ թե այն պատճառով, որ գրողը տրամադրված չէր տեսնելու երկրում նաև  դրական  փոփոխությունները,  այլ  պարզապես  այդպիսիք  ուղղակի  չկային.  չէ՞  որ երկրի  վիճակը  նախ  և  առաջ  երևում  է  նրա  թիվ  մեկ  օրաթերթի  էջերում  և  այն  էլ՝ հայելային,  ճշգրիտ  արտացոլմամբ:  Այսպես  կոչված՝  չորրորդ  իշխանությունը  առաջին աղբյուրից  ճշգրիտ  /բայց  ոչ  ճշմարտանման/  լուրեր  հաղորդելու,  հասարակությանը տրամադրելու  համար  է  ստեղծված:  Սակայն  իրականությունը  պարզում  է  ճիշտ հակառակը.  քանի  խորհրդային  արդյունաբերությունը  «կբարձրանա»  …  թերթի  մեջ, այնքան  ապրանքները  նվազում  են…  խանութում:  Այս  դիպուկ  համեմատությունը  նաև ցույց  է  տալիս  հանրահաշվական  այն  ուղիղ  համեմատականությունը,  ինչը  կապում  է իրականությանը թերթի հետ: Այդ նույն թերթը, բացի իրականությունը խեղաթյուրելուց, նաև  տարածում  էր  ստահոդ  լուրեր՝  առաջ  բերելով  ընթերցողների  զարմանքն  ու զայրույթը.  խոսքը  գոյություն  չունեցող  շինարարության  և  նրա  վերելքի  մասին  է.  ի՞նչ  է նշանակում  դրվատանքի  խոսքեր  ասել  դեռևս  չկառուցվածի  հասցեին:  Ահա  այստեղ  է, որ  իրավացիորեն  հնչում  է  երգիծաբանի  օրագրության  մի  տողը.  «Կառավարությունը խոմ տուն չի՞ շիներ բնակվելու համար, անիկա ինչ որ շինե, թերթին մեջ գրելու համար է» /79/: Իսկ օրաթերթի նյութերի ճշմարտացի չլինելը ցույց տալու համար գրողը դիմում է մեկ այլ միջոցի. «Այսօր Աշոտիկս իր ընկերոջմեն «սուտ» բառն  է լսեր ու  դիմելով ինձի՝ ատոր նշանակությունը կուզեր գիտնալ: ", "-Դեռ փոքր ես, բալա՛ս… երբ մեծնաս, կարդալ սորվիս, «Խորհրդային Հայաստան» կարդաս՝ այն ատեն միայն կիմանաս, թե ի՞նչ բան է «սուտը»…» /94/: Եվ այդ սուտը, որ կրկնվում է ամեն օր, նախադասությունների տարբեր դասավորությամբ, միշտ միևնույն միտքն  է  արտահայտում.  «Ինչ  պետք  կա  տրված  հոդվածի  մը  շարվածքը  ցրել  ու  վաղը նորեն  նույն  բանը  տարբեր  վերնագրի  մը  տակ  շարել:  Ողջ  թերթը  արդեն  կբաղկանա քանի  մը  նախադասություններե՝  առաջ  կամ  ետև  շարված:  Այդ  հինգ-վեց  ընթացիկ նախադասությունները միշտ շարված պատրաստ  ունենալով, պետք է նայել որմնադրի մը  նման  պատի  վրա  նստած  պատասխանատու  խմբագրին»  /108/,-իրականությունն  է վկայում գրողը: ", "առիթով  գրողի  արձագանքը  շատ  չի  սպասեցնում.  «Ավելի  անմիտ  գործ  քան  այս, անհնար  է  երևակայել:  Դիցուք  քեզի  կարգեր  են  գերեզմանատանը  կից՝  մեռած մարդկանց  գլուխեն  ոջիլ  հավաքել:  Չնայած  մահվանեն  մինչև  թաղվելը  քսանչորս  ժամ կտևե:  Իսկ  այս  օրաթերթին  տպվելեն  մինչև  պետքարանը՝  հազիվ  չորս  ժամ  տևե»  /113/: ", "«Նոր  Անգլիա  և  Հոլիվուդ  հոդվածում»  նա  գրում  է,  որ  այն    մի  տարածք    է  դժոխքին բնորոշ  հատկանիշներով109:  «Հրեշավոր  ռադիոն» («The  Enormous radio»,  1947) պատմվածքի հերոս Ջիմ Վեսքոթն այլևս թույլ չի տալիս կնոջը լսել նոր գնված ռադիոն, քանի  որ  այն    միայն  տառապանք  է  պատճառում  նրան։  Չիվերը  այս  պատմվածքով ծաղրում է տեխնոլոգիան և տեխնոկրատներին: ", "Ի  դեպ,  նույն  խորհրդային  երկրի  մեկ  այլ  թերթի  մասին  խոսում  է  մեկ  այլ երգիծաբան՝  Միխայիլ  Բուլգակովը՝  նշելով.  «Եթե  մտածում  եք  ձեր  մարսողության մասին՝  ահավասիկ  իմ  բարի  խորհուրդը.  ճաշելիս  մի  խոսեք  բոլշևիզմից  ու բժշկությունից:  Եվ,  Աստվա՜ծ  մի  արասցե,  նախքան  ճաշը  սովետական  թերթեր  մի կարդացեք»59:  Ըստ  երևույթին,  կամա  թե  ակամա  քայլ  առ  քայլ  զուգահեռներ  են անցկացվում  Խորհրդային  միության  մի  քանի  երկրների  միջև:  Արդյունքում  պատկերը նույնն է: ", "Խորհրդային մամուլի հետ կապված՝ գրողը դեռ շատ ասելիք ունի: Առաջինը հենց թեկուզ միայն այն, որ չկա մամուլի ազատություն, ճիշտ այնպես, ինչպես և խոսքի, մտքի ազատությունը: ", "Այն  ծնում է  «դևերի», որոնք  մարդուն անմարդկայնացնում են112: ", "Գրողը  առանձին  անդրադարձներ  ունի  նաև՝  կապված  «Երևան»,  «Ավանգարդ», «Պրավդա» «Խորհրդային արվեստ» թերթերի հետ: Մեջբերվող հատվածը վերաբերում է վերջինին, որը պարզապես խոսուն վկան է մամուլին զուգահեռ՝ գրողի՝ նաև ժամանակի արվեստի  նկատմամբ  ունեցած  վերաբերմունքի.  ««Խորհրդային  արվեստին»  խմբագիրն տեսավ ինձի այսօր և խնդրեց հոդված մը գրել մեր երկրի արվեստին թերությանց մասին: ", "Այնպիսի տպավորություն է, որ Չիվերի հերոսները  վախենում են վերածվել իրի, վախենում են «հոգևոր մահ» կոչվածից։  Քաղաքային կյանքի ունայնությունը վախեցնում է նաև «Փշրված հույսերի քաղաք» («O, City of Broken Dreams», 1948) պատմվածքի հերոս Էվարդս  Մալոյին՝  տաղանդավոր  արվարձանաբնակին։  Իրերի  առատության, իրադարձությունների  արագ  հաջորդափոխության  և  քաոսային  իրարանցման պայմաններում  Նյու  Յորքը,  թվում  է,  դատարկ  է  և  մեռած։    Նույնիսկ  հյուրանոցային համարում Էվարդսը ունակ չէ կենտրոնանալու իր մտքերի վրա, մենակ լինելու ինքն իր p. 407-408. Boston, Massachusetts: G. K. Hall & Co, 1982, p. 126. հետ։ Նա զգում է ուժերի պակաս և ստեղծագործական անկարողություն իր պիեսի վրա աշխատելու համար։ Քաղաքը ներծծվում է իր էության մեջ, ներքաշում դատարկության հորձանուտ:  Էվարդսը,  նրա  կին  էլիսը  և  դուստրը՝  Միլդրեդ-Ռոուզը,  գնացքով Չիկագոյից  մեկնում  են  Նյու  Յորք:  Էվարդսը  պատմում  է  ուղեկցորդին,  որ  եղել  է ավտոբուսի  վարորդ,  և,  այլևս  չտանելով  այդ  աշխատանքը,  ազատ  ժամանակ  սկսել  է ստեղծագործել՝  գրելով  պիես տեղացի Մամա Ֆինելիի մասին, որը օձեր է բազմացնում: ", "Իսկ այսքան չնչին թերություն մը ամեն արվեստի ներելի է» /208/: ", "Բ. Գրականությունը: ", "Ծայր  էր  առնում  ներգրական  պայքար,  որի  կենտրոնական  հարցը  նոր գրականության  կառուցման  հնարավորության  ու  նրա  հեռանկարների  հարցն  էր: ", "Հաճախ  էին  խոսակցություններ լսվում  այն  մասին,  թե  նոր  գրականությունը զարգացման  հեռանկարներ  չունի,  և  Հայաստանում  պրոլետարական  գրականության կառուցումը անհնարին է: ", "որոնք հրապարակ են բերում իրենց գեղագիտական նոր ծրագրերը, հաճախ անորոշ ու մշուշապատ  բովանդակությամբ:  Պրոլետարական  գրական  խմբակներից  առաջ կազմակերպվում են մի շարք միավորումներ, որոնց շուրջը համախմբվում են անցյալից եկած  գրողները /Թիֆլիսի  «Հայ  գրչի  մշակների  ընկերությունը»,  Երևանի  «Հայ գեղարվեստական  աշխատավորների  միությունը»/:  Դրան  զուգահեռ  լայն  ծավալ  է ստանում  պրոլետարական գրական շարժումը: ", "պրոլետարական  գրական  առաջին խմբակները՝ «Մուրճը», «Դարբնոցը», «Քուրան»: Երբ սրանք գտնվում էին դեռևս ձևավորման պրոցեսում, հանդես եկավ «Երեքի» խմբակը /Ե. Չարենց, Գ. Աբով, Ա. Վշտունի/: 1922 թվականի հունիսի 6-ին «Խորհրդային Հայաստան» թերթում  տպագրվեց «Երեքի»  դեկլարացիան՝  գրական  առաջին  մանիֆեստը Սովետական Հայաստանում60: ", "Այստեղ, կարծում ենք, կարևոր է ներկայացնել դեկլարացիայից մեկ հատված. «Մենք պահանջում ենք.   Դուրս  հանել  բանաստեղծությունը  սենյակներից  դեպի  փողոցներն  ու մասսաները և գրքերից՝ դեպի կենդանի խոսքը: ", "  Արտահայտել այն, ինչը այժմեական է՝ շարժում, դասակարգային պայքար, երկաթ ու կարմիր…»61: ", "Իրականում  ինչո՞վ  էին  զբաղված  պրոլետգրողները:  Նրանց  գործերում դրվատանքի խոսքերն ուղղված էին միայն նյութականին և ոչ երբեք հոգևորին: Իսկ ո՞վ է մարդն  առանց  հոգու  թռիչքի,  առանց  հույզերի  ու  զգացմունքների  և  առանց  սիրո:  Թե՛ Լեռ  Կամսարը,  թե՛  այլ  գրողներ,  ներկայացնելով  ժամանակի  կանանց՝  բերում  են այնպիսի  բնորոշ  գծեր,  որոնք  պարզապես  անհարիր  են  նրանց,  սակայն  ոչինչ  անել հնարավոր չէ. դա էր պահանջում ժամանակաշրջանը, որին ինչ-ինչ վերապահումներով կարելի է անվանել «նյութականացած ժամանակաշրջան», թեև այս եզրույթը դեռևս շատ քիչ  է  խոսում  իրականության  մասին:  Խոսելով  ահա  այս  ժամանակաշրջանի գրականության  մասին՝  Կոստան  Զարյանը  նշում  է.  «Կառավարութեան  հրամանով  և կուսակցական  որոշումով  գրականութիւն  են  ստեղծում  և  ատրճանակի  ուժով բանաստեղծութիւն  պարտադրում:  Ոչ  ոք չի  համարձակւում  քննադատել-բացի արտօնեալ  մի  երկու  կուսակցականներից-վախենալով,  որ  հակայեղափոխականի  տեղ կ՚անցնի և բանւորա-գիւղացիութեան կուլտուրական աշխատանքը կը խանգարի»62: ", "Նույն  գրքի  էջերից  մեկում,  սակայն,  Կոստան  Զարյանը  տալիս  է  գրականության իսկական  նկարագիրը՝  հակադրվելով  օրվա  գրական  կյանքին.  «Չկայ  աւելի  կեղծ մեքենայ,  քան  լուսանկարչական  գործիքը,  և  չկայ  աւելի  կեղծ  գրականութիւն,  քան  այն, որ անւանել են նատուրալիստ կամ ռեալիստ: Ու այդ ասել չէ, որ կեանքը, որ միջավայրը հրատարակչություն, 1961թ, էջ 59: ", "իր  բովանդակ  լինելիութեան  մէջ  անտես  պիտի  առնւի:  Կեանքը  պարզապէս  պիտի տրոփի մեր սրտի հետ, էական այն ռիթմի հետ, որը ամէն բանի շունչ և թափ է տալիս»63: ", "Քաղաքականության մեջ կանայք են, ովքեր  ակամա են միանում սոցիալիստական  հասարակարգի  կառուցմանը,  թեև  սա  էլ  հաջողված  համարել  չէր կարելի, բայց միևնույնն է, սա ևս պետք է արտացոլվեր ժամանակի գրականության մեջ: "], "source_docs_file": "Literature.json"}