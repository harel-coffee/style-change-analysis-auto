{"paragraph_source_docs": [1, 1, 1, 1, 1, 1, 1, 1, 1, 1], "source_docs_file": "Political Science.json", "paragraphs": ["Հանրային  կառավարման  էթիկայի  գիտական ուսումնասիրության դաշտում  առկա  է էթիկական հասկացությունների  ոչ միանշանակ ընկալման,  մեկնաբանման  և  կիրառման  խնդիր.  եթե  շատ  գիտնականներ  և մասնագետներ  ընդհանուր  համաձայնության  են  գալիս  ՀԿ  էթիկայի  այնպիսի եզրույթների  շուրջ,  ինչպիսիք  են  «օրենքի  գերակայություն»,  «թափանցիկություն», «հաշվետվողականություն», «անաչառություն», «շարունակականություն», «հուսալիություն»  և «գործընթացային  արդարություն»,  ապա «ջանասիրություն», «լոյալություն», «հավասարություն», «արդյունավետություն», Maastricht: European Institute of Public Administration, 2005, pp. 57-61. «ներկայացուցչականություն», «լեգիտիմություն», «պատասխանատվություն», «արձագանքողականություն»  և  «ամբողջականություն»  եզրույթների  նշանակության  և հանրային  ծառայողի  համար  ներկայացրած  կարևորության  իմաստով  այդքան  էլ դյուրին չէ հասնել փոխադարձ համաձայնության: ", "Օրինակ,  օրենքի  գերակայությունը,  անխոս,  համարվում  է  եվրոպական վարչական  իրավունքի  առանցքային  սկզբունքներից  մեկը  և  սահմանադրորեն երաշխավորված  է  յուրաքանչյուր  անդամ  պետությունում:  Օրինակ,  Ավստրիայում  և Ֆինլանդիայում  օրենքի  գերակայության  սկզբունքն  ակնհայտորեն  կապված  է պետական կառավարման հետ: Համաձայն Ավստրիայի Սահմանադրության՝ պետական կառավարման  ամբողջ  համակարգը  պետք  է  հիմնված  լինի  օրենքի  վրա  (հոդված  18, ենթաբաժին  1):77  Ֆինլանդիայի  Սահմանադրության  մեջ  նշվում  է.  «Հանրային իշխանության  կիրառումը  պետք  է  հիմնվի  օրենքի  վրա,  ցանկացած  հանրային գործողության  դեպքում  իրավական  նորմերը  պետք  է  խստորեն  պահպանվեն»:78 Մինչդեռ  լավ  և  էթիկական  կառավարման  դրույթներն  այսօր  փոխվել  են:  Այն  դարձել  է ավելի լայն, ավելի բարդ և ավելի ընգրկուն: ", "Հնազանդությունը իշխանություններին հանդիսանում է  ավանդական բյուրոկրատիայի հիմնաքարը և շարունակում է կենսունակ մնալ մի շարք եվրոպական երկրներում:  Էթիկական  տեսանկյունից  օրենքին  կամ  վերադասի  հրամանին  հետևելը սովորաբար  խնդրահարույց չէ:  Այն  դեռևս  հանրային  ծառայողների  համար հանդիսանում  է  հուսալի  ուղեցույց,  քանի  որ  ցույց  է  տալիս  օրենքի  գերակայության  և ընտրված դեմոկրատական կառավարության նկատմամբ լոյալության կարևորությունը: ", "Սակայն Վեբերյան բյուրոկրատական մոդելի հետ կապված խնդիրն այն է, որ վերջինս, որպես էթիկական ուղեցույց, իր հաշվետվողականության մեխանիզմներով պարզապես շատ  նեղ  է  արդի  բազմամակարդակ  կառավարության  համար:  Այսօր  պետական ոլորտում  աշխատանքը  շարունակում  է  ավելի  բարդանալ,  իսկ  ռացիոնալության սկզբունքը այլևս դադարում է գերակա լինելուց, ինչպես կանխատեսել էր Վեբերը: Այսօր ոլորտի մի շարք փորձագետներ կարծում են, որ վարչարարները չպետք է դիտվեն՝ զուտ որպես  մի  մեծ  բյուրոկրատական  մեքենայի  մասեր:  Արդի  պայմաններում  պետական ոլորտում  աշխատանքն  ավելի  անհատական  է,  արժեքային  հիմքով,  զգացմունքային, բազմաբովանդակ  և  անկանխատեսելի  առավել,  քան  երբևէ:  Օրինակ,  ժամանակակից պետական  պաշտոնյաներն  ունեն  ավելի  մեծ  անհատական  հայեցողություն որոշումների  ընդունման  գործընթացում,  քան  կանխատեսել  էր  Վեբերը:  Մյուս  կողմից, օրենքի գերակայությունը և վարչական իրավունքը, որպես այդպիսին, շարունակում են մնալ Եվրոպայում բոլոր վարչական համակարգերի առանցքային սկզբունքները: ", "Ընդունված  է  համարել,  որ  անհատական  վարքը  չի  կարող  սահմանվել  միայն քաղաքականություններով  և  կանոններով:  Փոխարենը,  այն  մեծապես  ազդվում  է մշակութային,  առաջնորդության,  արդարության ընկալումների և  այնպիսի զգացումներից,  ինչպիսիք  են  հույսը,  վախը,  ձգտումները  և  այլն:  Այնուամենայնիվ, էթիկական  նորմերը,  սկզբունքները  և  չափանիշները  չեն  ծածկում  մարդկային գործողության  բոլոր  ոլորտները  և  չեն  կարող  օգնել  բոլոր  տեսակի  էթիկական իրավիճակների և անհատական կոնֆլիկտների լուծման ժամանակ: Անդամ-երկրներում էթիկական պրակտիկաների տարածման ընթացքում առաջացել են խնդիրներ՝ կապված «լավ»  և  «արդյունավետ»  կառավարման  հասկացութային  շրջանակների  հստակեցման հետ:79  Էթիկական  լավ  կամ  ընդունելի  վարքը  կարող  է  սահմանվել  ոչ  միայն հաստատված  կանոններին  ենթարկվելով  (լավ  կառավարում),  այլ  նաև  ներառում  է այնպիսի  հիմնախնդիրներ,  ինչպիսիք  են  արդարությունը  և  հավասարությունը:  Լավ կառավարումը  կարող  է  բնութագրվել  հետևյալ  հասկացություններով՝  հաշվետու, թափանցիկ,  արձագանքող,  հավասար  հնարավորություններով,  ներառող,  օրենքի գերակայությամբ,  մասնակցային,  կողմնորշվածությամբ  դեպի  փոխհամաձայնությունը: ", "Իսկ  արդյունավետ  կառավարումը  ավելի  շատ  ներառում  է  հավասարակշռված հարաբերակցություն  կատարված  ներդրումների,  արդյունքների  և  ազդեցությունների միջև:  Արդյունավետ  կառավարումը  նշանակում  է  ավելի  լավ  լուծումներ  առկա խնդիրներին  և  մարտահրավերներին  (ավելի  բարձր  առողջապահական  չափանիշներ, գործազրկության  դեմ  պայքար,  միջավայրային  աղտոտվածության  կրճատում)  և քաղաքացիներին մատուցվող ծառայությունների ավելի բարձր որակ: Լավ և էթիկական https://sta.uwi.edu/conferences/financeconference/Conference%20Papers/Session%205/Corporate%20Governance %20-%20An%20Ethical%20Perspective.pdf (21.04.2014) կառավարումը  ցույց  է  տալիս  էթիկական  վարքի  և  սոցիալական  չափանիշների հաստատման  ու  պահպանման  մակարդակը  (դեմոկրատիա,  վստահություն,  հարգանք, ամբողջականություն): ", "Արդյոք կարող է կառավարությունը միաժամանակ երկուսն էլ ապահովել: Արդյոք «ճիշտ  գործեր  կատարելը»  /do  right  things/  նույնական  է  «գործերը  ճիշտ  կատարելու հետ»  /do  things  right/:  Փաստացի,  լավ  կառավարման  և  լավ  վարչարարության գաղափարը  դառնում  է  ավելի  ընդգրկուն  և  ներառում  է  ավելի  քիչ  վարչական սահմանափակումների,  ծառայությունների  ավելի լավ  որակի,  քաղաքացիական բավարարվածության ավելի բարձր աստիճանի, թափանցիկության, արդյունավետության  և  հանրային  վստահության  պահանջներ: ", "Էթիկական կառավարումը,  բացի  հակակոռուպցիոն  քաղաքականություններից,  այսօր  արդեն  մեծ տեղ է հատկացնում շահերի բախմանը, էթիկական  առաջնորդությանը, թափանցիկությանը, հաշվետվողականությանը, հայտարարագրման քաղաքականություններին  և  հետծառայողական  գործունեության  կարգավորումներին: ", "Ինչպես  նշել  է  Եմ  անդամ-երկրների  հանրային  ծառայության  էթիկայի  ակնառու հետազոտող  Սալիմանը,  այսօր  վարչական  էթիկան  մինիմալիստական  պահանջներից անցում  է  կատարում  դեպի  լավ  և  էթիկական  կառավարման  մաքսիմալիստական պահանջները: Ըստ Սալիմանի՝ մինիմալիստական մոտեցումը ենթադրում է էթիկապես ընդունելի  կառավարման  նվազագույն  պահանջներ,  մինչդեռ  մաքսիմալիստական մոտեցումները  ներառում  են  էթիկապես  լավ  և  որակյալ  կառավարման  համընդգրկուն, բազմաչափ  ընկալումներ:  80  Էթիկական  կառավարման  մինիմալիստական  մոտեցումը սահմանում  է  բարցարձակ  արգելքներ,  որոնք  հանրային  իշխանությունները  և հանրային  ծառայողները  ոչ  մի  դեպքում  չեն  կարող  խախտել:  Դրանք  ներառում  են արգելքներ և համապատասխան սանկցիաներ կոռուպցիայի (կաշառք, հովանավորչություն, ծառայությունների մատուցում ծառայողական պարտականությունների  կատարման  դիմաց  և  այլն),  շորթման,  հարկադրանքի, խտրականության  և  խաբեության  ցանկացած  տեսակի  համար:  Իսկ  էթիկական Paris, September 1999, p. 24. http://unesdoc.unesco.org/images/0011/001176/117622eo.pdf (06.03.2015) կառավարումը  նաև  ներառում  է  դրական  կոչեր՝  լինել  արդար,  լոյալ,  անկողմնակալ, հաշվետու  և  պատասխանատու,  պաշտպանել  հանրային  շահը  և  քաղաքացիների բարեկեցությունը,  բարձր  մակարդակով  և  որակով  իրականացնել  հանձնարարված վարչական աշխատանքները: Ավելի´ն, մաքսիմալիստական մոտեցումը հստակեցնում է լավ  վարչարարի  հետևյալ  դրական  բնութագրիչները՝  ջանասիրություն,  բարություն, համբերատարություն  և  մարդասիրություն:  Էթիկայի  և  լավ  կառավարման  մասին ցանկացած  ազնիվ  երկխոսություն  պահանջում  է  բարդ  հիմնախնդիրների  շուրջ հաղորդակցվելու  կարողություն  և  հաճախ  հակասող  կարծիքները  իմի  բերելու խիզախություն: ", "Հանրային  ծառայության  էթիկան  որոշ  երկրներում  համարվում  է  շատ  լուրջ հիմնախնդիր,  իսկ  որոշներում՝  ոչ  այնքան:  Այս  հանգամանքը  բավականին  լուրջ մարտահրավերներ է առաջացնում համեմատական վերլուծություններ իրականացնելու առումով,  քանի  որ  էթիկայի  կողմից  ուսումնասիրվող  մի  շարք  խնդիրներ  համալիր բնույթ  են  կրում,  և  վերջիններս  դժվար  է  ենթարկել  քանակական  վերլուծության: "]}