{"paragraph_source_docs": [4, 2, 3, 0, 0, 4, 1, 4, 5, 4], "paragraphs": ["Ինչ  վերաբերում  է  կալանավորման  հիմքերը  հայտնելուն,  ապա  նման  իրավուն- քից  օգտվում  է  միայն  մեղադրյալը,  որին  արդեն  հայտնի  է  իրեն  առաջադրված  մեղադ- րանքի  էությունը:  Սակայն  դրանից  բացի  մեղադրյալին  պետք  է  առանձին  պարզա- բանվեն նաև կալանավորման հիմքերը, քանի որ, նախ՝ դրանք չեն համընկնում մեղադ- րանքի  էության  հետ  և,  բացի  դրանից,  մեղադրյալը  կարող  է  և  կալանավորման  պահին տեղեկացված չլինել մեղադրանքի էության մասին, օրինակ, գտնվել է փախուստի մեջ: ", "Ընդ  որում,  այդ  ընթացակարգերի  առանձնահատկությունն  այն  է,  որ  կոնկրետ  անձը չի  կարող  ընտրվել  դատավոր  կամ  դատարանի  (պալատի)  նախագահ  միայն  մեկ պետական  մարմնի  կամարտահայտության  արդյունքում,  կամ  ինչպես  Վենետիկի հանձնաժողովն  է  մեկնաբանում,  սահմանվել  է  ընտրության  (նշանակման)  «խառը» համակարգ։170 Պետք  է  նկատել,  որ  հատկապես  դատական  կորպուսի  կազմավորման ընթացակարգերով  է  առավելապես  պայմանավորված  դատական  իշխանության անկախության  աստիճանը։  Հատկանշական է,  որ  Մարդու  իրավունքների եվրոպական  դատարանը  կոնկրետ  գործերի  քննության  արդյունքում  որպես դատական  իշխանության  անկախության  աստիճանի  չորս  չափանիշներից  մեկը առանձնացրել է դատավորների նշանակման եղանակը։ 171 Այսպես,  Սահմանադրական  դատարանի դատավորներին  ընտրում  է Ազգային ժողովը՝  պատգամավորների  ընդհանուր  թվի  ձայների  առնվազն  երեք  հինգերորդով։ ", "Այսպիսով'  Հայաստանը  նախկին  ԽՍՀՄ հանրապետություններից  երկրորդն  է  (Վրաստա- նից  հետո),  որ  օրենսդրական  ճանապարհով  ազգային  եկեղեցին  տարանջատում  է  երկ- րում  գտնվող մյուս  կրոնական  կազմակերպություններից'  ընդգծելով ազգային  եկեղեցու կան  սուրբ  եկեղեցու  միջև»,  17.03.2000: ", "ՀՀ  Սահմանադրության  5-րդ  հոդվածում  ամրագրված  դրույթների  նորմատիվ բովանդակությունն  առաջին  հերթին  ելնում  է  Հայաստանում  պետական  իշխանության միասնությունից.  դիտարկվող  նորմը  հաստատագրում  է  իշխանության  տարբեր մարմինների  միջև  իշխանական  լիազորությունների  սահմանազատումը,  սահմանում  է այդ  մարմինների  ինքնուրույնությունն  իրենց լիազորությունների  իրականացման գործում  և  նրանց՝  մեկը  մյուսի  իրավասության  ոլորտ  ներխուժելու  անթույլատրե- լիությունը: ", "Ժամանակակից սահմանադրական իրավունքի շատ տեսաբանների (մասնավորապես՝ գերմանացի  պետականագետ Կ. Հեսսեի)  կողմից իշխանությունների տարանջատման  սկզբունքի  հիմնական  բնորոշիչները  համարվում  են  մարդկանց համատեղ  գործունեության  կարգավորումը  և  կարգապահությունը,  իշխանության առանձին ճյուղերի սահմանումը, դրանց իրավազորության որոշումը և սահմանափակումը, ընդհանուր աշխատանքի կարգավորումը, պետական մարմինների իրավազորության  հավասարակշռումը  և,  արդյունքում,  սահմանափակ  պետական իշխանության  միասնականությունը188:  Բանն  այն  է,  որ  չի  բացարձականացվում իշխանությունների  տարանջատման  պարագան:  Տվյալ  սկզբունքը  ենթադրում  է  նաև գործառնական  հստակեցված  ու  անկախաբար  իրականացվող  իրավասություններով օժտված  միասնական  իշխանության  տարբեր  թևերի  փոխգործակցություն  ու հավասարակշռվածություն:  Այդ  առումով  միջազգային  պրակտիկայում  փորձ  է  արվում սահմանադրորեն սահմանել իշխանության սահմանափակումները, ստեղծել իշխանությունների  փոխկապվածության, գործողությունների «պարտադրված» համաձայնեցման  համակարգ (խորհրդարանի  կողմից  կառավարության  ծրագրի հաստատում,  Նախագահի  արգելանքի  (վետոյի)  իրավունքը,  խորհրդարանի  կողմից Նախագահի  արգելանքի  հաղթահարման  իրավունքը,  խորհրդարանն  արձակելու Նախագահի իրավունքը, կառավարությանն անվստահություն հայտնելու խորհրդարանի իրավունքը և այլն): ", "Կոնվենցիայի  5-րդ  հոդվածի  3-րդ  կետի  համանման  խախտում  թույլ  էր  տրվել Բրինկատն ընդդեմ Իտալիայի281 գործում, ըստ որի մեղադրյալի կալանավորման մասին որոշումը  հաստատվել  էր  դատախազի  կողմից,  որը  հետագայում  հանգել  էր  այն հետևության, որ այդ գործը տարածքային ընդդատությամբ իր իրավասության տակ չէ, և այն փոխանցել էր այլ շրջանի դատախազին: Դատարանը նշել է, որ առաջին դատախա- զի անաչառության մասին կասկածները հիմնավորվել են, քանի որ երբ նա հաստատել է կալանավորման մասին որոշումը, օբյեկտիվորեն ենթադրվում էր, որ կարող էր միջամ- տել հետագա դատաքննությանը, և էական չի եղել, որ գործն իր վարույթում չէ: Դատա- խազը, որպես մեղադրող կողմ, հանդես չի եկել պատահականորեն: Շնորհիվ Դատարա- նի  նման  վճռի՝  Իտալիայի  քրեադատավարական  օրենսգրքում  փոփոխություններ  են կատարվել, որոնցով դատախազին զրկել են ձերբակալության օրդեր տալու և կալանա- վորման մասին որոշումը հաստատելու լիազորությունից: ", "Իրավակարգավորիչ  մրցակցությունն  առաջին  հերթին  հանդիսանում  է  մրցակցություն այդ երևույթի դասական իմաստով, երբ՝ •  կողմերը մրցակցում են առաջարկվող առավելություններով սպառողներին գրավելու •  երկրորդ՝  այն  տնտեսագիտորեն  հիմնավորված  երևույթ է  և  մի շարք տնտեսագետների կողմից  այն համարվում է  տնտեսական զարգացման միջոցով, նախապայման, •  երրորդ՝ այն ընդունվել է նաև ԱՄՆ դատական պրակտիկայի շրջանակներում։ ", "Այնուամենայնիվ, օբյեկտիվության և անաչառության խնդրի լուծումն ավելի շուտ կախված էր դատախազության կառուցվածքից, այդ իսկ պատճառով զարմանալի չէ, որ շատ  երկրներ  հետևեցին  Իտալիայի  օրինակին:  Բանն  այն  է,  որ  նախապես  դժվար  է ապահովել,  որ  կալանավորման  մասին  որոշում  կայացնող  անձը  հետագայում  հանդես չգա որպես մեղադրող: Եթե հնարավոր է վստահ հայտարարել, որ նման խնդիր չի ծագի, այդ ժամանակ  անհրաժեշտ կլինի նաև  ապահովել դատախազի  լիակատար անկախու- թյունը, ընդ որում՝ ոչ միայն քաղաքական ճնշումից, այլ նաև իր իսկ ղեկավարությունից: ", "դատարանը,  ուսումնասիրելով  քրեական  գործը,  16  և  ավելի  տարեկան  հանցանք կատարած  անձի  նկատմամբ  կարող  է  որոշում  կայացնել  պրոբացիա  կիրառելու մասին։ Այս դեպքում պետք է հաշվի առնել այնպիսի հանգամանքներ, ինչպիսիք են՝ հանցանքի  կատարման  հանգամանքները,  հանցավորի  անձը,  պրոբացիայի նշանակման  նպատակահարմարությունը։  Նույն  օրենքի  համաձայն  պրոբացիայի կիրառման  մասին  որոշում  կարող  է  կայացվել  այն  դեպքերում,  եթե  դատարանը համոզվի, որ հանցանք կատարած անձի նկատմամբ համապատասխան իրավասու մարմնի կողմից վերահասկողությունը ցանկալի է այդ անձի վերասոցիալականացման  կամ  հասարակության  անվտանգության  կամ  նոր հանցագործությունները  կանխելու  համար։  Փորձաշրջանը,  որի  ընթացքում  անձը պետք  է  գտնվի  պրոբացիոն  ծառայության  վերահսկողության  տակ,  կազմում  է  6 ամսից  մինչև  3  տարի։  Պրոբացիայի  կիրառման  մասին  որոշմամբ  պրոբացիայի շահառուի նկատմամբ կարող են սահմանվել նաև լրացուցիչ պարտականություններ,  որոնք  կապված  են  անձի  վարքագծի  պահանջների  հետ (չփոխել բնակության վայրը և այլն)։ ", "Ասենովն ընդդեմ Բուլղարիայի գործով դիմողը բերվել է քննիչի մոտ, որն էլ նրան հարցաքննել է, պաշտոնապես մեղադրանք առաջադրել և նրան կալանավորելու մասին որոշում կայացրել: Քննիչի որոշումը հավանության է արժանացել մեկ դատախազի կող- մից, իսկ մյուս դատախազները կայացրել էին կալանավորման ժամկետի երկարացման մասին որոշում: Դատարանը վճռել էր,  քանի որ այդ դատախազներից յուրաքանչյուրը կարող  էր  հետագայում`  դատաքննության  ժամանակ,  հանդես  գալ  ընդդեմ  դիմողի, նրանք բավականաչափ անկախ և անաչառ չէին 5-րդ հոդվածի 3-րդ կետի նպատակների տեսանկյունից282: "], "source_docs_file": "Law.json"}