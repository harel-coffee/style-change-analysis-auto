{"paragraph_source_docs": [0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0], "paragraphs": ["Այս  դասակարգման  մեջ  կարելի  է  դիտարկել  նաև  մի  շարք  այլ  երիտասարդական շարժումներ.  Դիգգեռներ,  թռեյսերներ (պառկուրի սիրահարներ), ստալկերներ, ռաստամաններ և այլք։ ", "Համացանցում  գործող  երտիասարդական  միավորումների  ամենավառ  օրինակը հաքերական  միավորումներն  են։  Դեռևս  համացանցի  զարգացման  վաղ  փուլերում՝ տեխնոլոգիական  առաջընթացին  զուգահեռ  ձևավորվում  էին  ցանցահենական  և հաքերական  միավորումները։  Այսօր  արդեն  դրանք  ունեն  բազմաթիվ  վհետևորդներ  և իրականացնում  են  մի  շարք  համաշխարհային  տարածում  ունեցող  նախագծեր։  Այս կազմակերպությունների  անդամները  սովորաբար  հանդես  են  գալիս  տեղեկատվության հասանելիության համար, ինչպես նաև պետական և կորպորատիվ շահերի դեմ։ Դրանցից կարելի  է  նշել  Wikileaks  պորտալի  ստեղծումը,  Anonymus  միջազգային  հաքերական  խմբի գործունևությունը և այլն։ ", "Երիտասարդական շարժումների երրորդ տեսակը կուսակցական երիտասարդական  կազմակերպություններն  են։  Հիմնականում  նման  երիտասարդական շարժումների անդամագրումը իրականացվում է հետևյալ տարբերակներով 46. Կուսակցության  կից  ստեղծվում  է  կազմակերպություն  և  նշանակվում ղեկավար,  որի  խնդիրն  է  իրականցնել  երիտասարդների  համախմբումը  կուսակցության հովանու շուրջ։ 2017 թվականի ԱԺ ընտրությունների արդյունքում Ազգային ժողով անցած չորս  կուսակցություններից  երեքը  (Հայաստանի  Հանրապետական  կուսակցությունը,  Հայ Յեղափոխական  Դաշնակցությունը,  Բարգավաճ  Հայաստան  կուսակցությունը)  ունեն երիտասարդական կազմակերպություններ, որոնք են կուսակցական  առանձին ստորաբաժանումներ  են։  Հայ  Յեղափախական  Դաշնակցության  կազմում  գործում  են երկու  կառուցվածքային  միավորներ,  որոնք  զբավում  են  երիտասարդների  հետ  տարվող աշխատանքներով՝  երիտասարդական  և  ուսանողական  կազմակերպությունները։  «Ելք» նախընտրական  դաշինքի  անդամների  զգալի  հատվածը  երիտասարդներն  են,  ուստի կառույցը չունի առանձին երիտասարդական կազմակերպություն։ ", "Գաղափարական  հենքի  վրա  միավորվում  են  երիտասարդական  խմբեր, որոնք  հետագայում  միանում  են  այս  կամ  այն  քաղաքական  ուժին։  Այս  տարբերակը  շատ ավելի  հազվադեպ  է  հանդիպում,  որովհետև  գաղափարախոսության  մշակումը  և հանրայնացումը  շատ  ավելի  երկար  ժամանակ  է  պահանջում,  քան  առաջին  տարբերակը։ ", "Սույն ճանապարհով է ձևավորվել ազգայնական «Հայազն» կուսակցության պատմությունը՝ թվականին ձևավորվելով որպես հասարակական կազմակերպություն, հետագայում՝  2014-ին  այն  վերագրանցվեց  որպես  կուսակցություն։  Սույն  համատեսքտում կարող  է  նաև  դիտարկվել  ՄԻԱՍԻՆ  շարժումը,  որի  քաղաքական  բաղադրիչն  էր  ՄԻԱԿ կուսակցությունը։  Նշյալ  կազմակերպությունը  չէր  մտնում  Հայաստանի  Հանրապետական Կուսակցության  կազմի  մեջ  սակայն  հրապարակային  հանդես  էր  գալիս  ՀՀ  Նախագահ Սեևժ  Սարգսյանի  օգտին։  Կազմակերպությունը  ուներ  բրգաձև  կառուցվածք,  իսկ աշխատանքները  կազմակերպվում էին «հազարապետներ,  հարյուրապետներ  և տասնապետեր» համակարգի միջոցով։ ", "Որոշ երիտասարդական շարժումներ իրականացնում են իրանց հավաքագրումը «նորաձև» լինելու հաշվին՝ մասնակիցների համախմբումը իրականացվում է  ոչ այնքան  գաղափարական  հենքի  վրա, որքան  ազդեցիկ և  ճանաչված առաջնորդների շուրջ,  այլ կերպ  ասած երիտասարդները իրենց ինքնանույնականացումը իրականացնում  են  ելնելով  ժամանակակից  թռենդային  հոսքերի  թելադրանքից։  Սույն գործընթացի  թերևս  լավագույն  օրինակ  կարող  է  ծառայել  հանրային  տրանսպորտի սակագնի  թանկացման  դեմ  շարժումը։ ", "(«չեմ  վճարելու  150  դրամ»  շարժում) ։ ", "Երիտասարդների  նախաձեռնությամբ  ավտոսիրողները  կանգնում էին  հանրային տրանսպորտի  կանգարներում  և  իրականացնում  անվճարև  ուղևորափոխադրումներ։ ", "Ստեղծվեցին  նաև  համացանցային  պորտալներ,  որտեղ յուրաքանչյուրը  կարող  էր տեղադրել  իր  ուղերթը։  Carpool  կոչվող  շարժման  մասնակիցներից  շատերը  դրան մասնակցում  էին  ոչ  թե  սոցիալական  կամ  գաղափարական  հիմքի  վրա,  այլ նորաձևությանը հետևելով։ Նույն տրամաբանությունը նաև մասամբ տարածվում է Electric Yerevan շարժման վրա, որը ուղղված էր էլեկտրաէներգիայի սակագնի բարձրացման դեմ։ ", "Մասնակից  երիտասարդներից  շատերը  շարժմանը  մասնկցում  էին  նորաձևության թելադրանքով։ ", "Մի շարք  երիտասարդական  կազմակերպություններ  ստեղծվում  են կարճաժամկետ  մասսայական  միջոցառումների  կազմակերպման  համար։  Դրանք  չեն հետապնդում որևէ գաղափարական կամ նույնականացման նպատակ, իսկ մասնակիցները հաճախ ներգրավվում են թեմատիկ հագուստի, աքսեսուարների միջոցով։ ", "Դրանց  շարքին  կարելի  է  դասել  Armenian  Flashmob  Division  կազմակերպությունը,  որը ստեղծվել  էր  2010  թվկանանին  և  զբաղվում  էր  կայծակնամբխոների (flashmob) կազմակերպմամբ։ ", "Բուհական  երիտասարդական  կազմակերպությունները  կազմակերպվում են  բուհերի  ներսում  և  որպես  կանոն  ունենում  են  հստակ  կանոնակարգված  հիերարխիկ կառուցվածք։  Դրանց  գոյությունը  ՀՀ-ում  ամրագրված  է  «Կրթության  մասին»  օրենքով։ ", "Ուսանողական  ինքնակառավարման  մարմինների  անկախության  ապահովման  համար օրենքով  սահմանվում  է  դրանց  կանոնադրության  հաստատումը  կրթության  պետական կառավարման լիազոր  մարմնի  կողմից,  իսկ  ֆինանսավորումը  և  առնվազն  25% ներգրավվածությունը  բուհի  կառավարման  բոլոր  մարմիններում  սահմանվում  է  բուհերի տիպարային կանոնադրության մեջ 47։ ", "Ցանցային  կամ  հովանոցային  կազմակերպություններր  մասին  խոսելիս թերևս անհրաժեշտ է հիշատակել Հայաստանի Երիտասարդության Ազգային Խորհուրդը, որը  հիմնադրվել  է  1997  թվականին։  Միավորելով  շուրջ  60  երիտասարդական հասարակական, քաղաքական և ուսանողական կազմակերպություններ՝ այն համարվում է ամենամեծ հովանոցային երիտասարդական կամակերպությունը Հայաստանի Հանրապետությունում։ ", "Ծայրահեղական  կազմակերպությունները,  ի  տարբերություն  նախորդ տեսակները,  որպես  կանոն  բացասական  են  ընկալվում  հասարակության  կողմից։ ", "Վերլուծաբանները  առանձնացնում  են  դրանց  կազմավորման  երեք  հիմնական փուլեր՝պատճառային,  կազմակերպչական  և  գործնական։  Առաջին  փուլում  ձևավորվում  է ծայրահեղական  կազմակերպությոան  ձևավորման  պատճառը՝  հասարակական  բողոք, մասնակցայնության  ճգնաժամ,  երիտասարդության  որոշակի  խմբի  մարգինալացում  և այլն։  Երկրորդ  փուլում  տեղի  է  ունենում  երիտասարդների  միավորումը,  որից  հետո  նոր՝ երրորդ  փոուլում  իրականացվում  են  բուն  ծայրահեղական  գործողությունները։  Մի  շարք հետազոտողներ  պնդում  են,  որ  ծայրահեղական  երիտասարդական  խմբերը  ձևավորվում են բացառապես քաղաքաներում՝ ծայրամասային, աղքատ թաղամասերում։ Նմանօրինակ «շարժում»  կարելի  է  անվանել  2016  թվականի  հուլիսին  Երևանում  ՊՊԾ  գնդի  գրավման ժամանակ  ծագած  զանգվածային  անկարգությունները  Երևանի  «Սարի  թաղ»  կոչվող թաղամասում,  որոնք  հիմանկանում  կրում  էին  կենցաղային  բողոք,  քանի  որ  ամբողջ թաղամասի գազամատակարարումը դադարեցվել էր անվտանգության նկատառումներով։ ", "Երիտասարդնարի համախմբման մեկ այլ միջոց են դարձել երիտասարդկան խորհրդարանները և երիտասարդական կառավարությունները։ ", "Առաջին Երիտասարդական  Խորհրդարանը  հիմնադրվեց  Հայաստանի  Հանրապետույթունում դեռևս  2004    թվականին,  որից  հետո  վերաձևավորվեց    2011  և  2012  թվականներին։ ", "Երիտասարդական  Խորհրդարանը  գործում  է  ՀՀ  ԱԺ  կրթության,  գիտության,  մշակույթի, սպորտի և երիտասարդության մշտական հանձնաժողովին կից և ունի խորհրդատվական մարմնի  կարգավիճակ։  ՀՀ  ԱԺ  2017  թվականի  ընտրությունների  արդյունքում  Ազգային Ժողով  անցած  բոլոր  քաղաքական  ուժերի  համապետական  և  վարկանիշային ցուցակներում  ընդգրկված  էին  երիտասարդ  թեկնածուներ,  որոնք  եղել  են  առաջին  կամ երկրորդ գումարման երիտասարդական խորհրդարանների պատգամավորներ, ինչը ցույց է  տալիս  սույն  ինստիտուցիոնալ  կառույցի  կարևորությունը  քաղաքական  ընտրանու հավաքագրման գործընթացում, սակայն գործառնական  տեսանկյունից դրա արդյունավետությունը ցածր է.  Երիտասարդական  խորհրդարանի ընդունքած օրինագծերից  միայն  մեկը  հասավ  ԱԺ  լիագումար  նիստին:Մի  շարք  հասարակական կազմակերպություններ  հիմնադրել  են  նաև  երիտասարդական  կառավարություններ  և երիտասարդական  քաղաքապետարաններ,  սակայն  դրանք  չունենք  որևէ  պետական կարգավիճակ։ ", "Վերջին  տասնամյակում  երիտասարդության  քաղաքական  սոցիալականացման սկզբունքների  և  մեխանիզմների  մասին  խոսելիս,  նշում  ենք,  որ  այս  ոլորտում շրջադարձային  փոփոխություններ են  տեղի ունեցել.  պետության կողմից երիտասարդության դաստիարակության տոտալ վերահսկողությունից մինչև  երիտասարդ սերնդի  վրա  ազատ  գաղափարական  աշխարհայացքային  ազդեցությունը,  այնուհետև` գաղափարական  բազմակարծությունը  և  երիտասարդության  քաղաքական  կրթության պետական մեխանիզմը միավորելու մերօրյա ջանքերը: ", "Սուբյեկտ-օբյեկտ հարաբերությունների արդիականացման ներուժի համատեքստում ժամանակակից  երիտասարդությունը  կարելի  է  բաժանել  երկու  խմբի:  Առաջինը խորհրդային  քաղաքական  և  սոցիալ-տնտեսական  համակարգերի  ապամոնտաժման մասնակից  դարձավ:    Տեղի  ունեցավ  պատերնալիզմից  պոպուլիզմի  կտրուկ  անցում,  որը նպաստեց երիտասարդության ինքնավար քաղաքական պահվածքի կանխարգելմանը: Այդ սերնդի  ներկայացուցիչները  ներգրավված  էին  եղել չեչենական  պատերազմական գործողություններում,  2000-ական  թվականներին  25-ից  30  տարեկան  քաղաքացիները պետության հզորացման, կուսակցական համակարգի ոլորտում  փոփոխությունների  և այլ լուրջ  տրանսֆորմացիաների  վկա  էին  ու  մասնակից:  Երիտասարդության  այդ  խմբի արդիականացման ներուժը քաղաքական կյանքում դիտարկվում են որպես համեմատաբար ցածր, նրանց առաջնահերթությունները կենտրոնացած էին ընտանիքի և աշխատանքի վրա: ", "Երիտասարդների  ավելի  կրտսեր  խումբը  (14-25  տարեկան)  կազմավորվել  է ազատական միտումների, բազմակարծության և պետականության ապագաղափարայնականացման  պայմաններում:  XX  և  XXI  երկու  դարերի  հատման կետում,  երիտասարդության  նշված  տարիքային  խումբը  դարձել  էր  նպատակաուղղված դիտավորյալ  ներազդեցությունների  և  դաստիարակության  օբյեկտ,  ինչի  արդյունքում  այն դարձավ  հասարակական-  քաղաքական  կյանքի  ակտիվ  մասնակից:  Պետության, քաղաքական կուսակցությունների և հասարակական կազմակերպությունների ցուցաբերած  հետաքրքրությունը  ստացավ  ակտիվ  արձագանք,  և  երիտասարդությունը ինքը (հատկապես ուսանողությունը) առաջ քաշեց պատասխան նախաձեռնությունները: ", "Բոլոր  այդ  փոփոխությունները  հանգեցրին  ոչ  միանշանակ  հետևանքների:  Մենք կարծում  ենք՝  երիտասարդության  քաղաքական  ակտիվության  բնութագրերի  և  ձևերի  , նրա  գաղափարական  արժեքների,  քաղաքական  մասնակցության  շարժառիթների ուսումնասիրությունը  արդիական  է  դառնում  գլոբալացման  համատեքստում  և  կնպաստի երիտասարդության  քաղաքացիական  ակտիվ  դիրքորոշման  ձևավորման,  ինչպես  նաև ժամանակակիցքաղաքական  արդիականացման  ապագա  կողմնորոշիչների  վերաբերյալ նոր դրույթների ձևակերպմանը: ", "Երիտասարդությունը՝  գործելով  որպես  ժառանգորդ,  կուտակում  է  նախորդ սերունդների  պատմական  փորձը,  դառնում  է  հասարակության  կայունության  յուրովի  մի ցուցանիշ,  և  միևնույն  ժամանակ,  նորարարության  հզոր  մի  ռեսուրս:  Սակայն, արդիականացումների պատմական փորձը ցույց է տալիս, որ երիտասարդական ռեսուրսի պետական  կառավարման  և  վերահսկողության  քաղաքականության  բացակայությունը հանգեցնում  է  լուրջ  սոցիալական  և  տնտեսական  հետևանքների,  որոնք  արտահայտվում են տարանպատակ միտումներով և ռեսուրսների արտահոսքով: "], "source_docs_file": "Political Science.json"}