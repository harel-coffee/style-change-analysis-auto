{"paragraphs": ["Պատմամշակութային  ռեսուրսների  գնահատումը  ինտենսիվ  զարգացում  է ապրում  ինչպես  աշխարհի  շատ  երկրներում  այնպես  էլ  ՀՀ-ում:  Տարեցտարի վերականգնվում  են  կիսավեր  պատմական  արժեք  ունեցող  կոթողները:  Ճշմարիտ  է ասված,  որ  «Հայ  ժողովրդի  պատմությունը  և  ճարտարապետությունը  սերտորեն կապված են միմյանց հետ» [7,  էջ141]: ", "ՀՀ-ը հարուստ է  պատմական, ճարտարապետական, հնէաբանական հուշարձաններով,  ինչպես  նաև  ժամանակակից  հետաքրքիր  շինություններով  և բնության  ձեռքով  կերտված  զարմանահրաշ  հուշարձաններով:  Հանրապետության  ողջ տարածքում  սփռված  են  հազարավոր  խաչքարեր,  որոնք  քարի  վրա  փորագրված ազգային բնույթ կրող զարդաքանդակներով պատմության խորքից մեզ են հասցնում հայ ժաղավրդի  մշակույթի  անկրկնելի  նշխարները:  Իրականում  ճիշտ  են  բնութագրում,  որ Հայաստանը թանգարան է բաց երկնքի տակ: Անմասն չէ մնացել նաև Սյունիքի մարզը: ", "Այստեղ  կան  բազմաթիվ  պատմական  հուշարձաններ,  որոնք  վերաբերում  են տարբեր  դարաշրջաններին  սկսած  նախնադարյան  շրջանի  կրոմլեխներից  մինչև  ուշ միջնադարում  կառուցված  ամրոցներն  ու  վանքերը:  Սյունիքի  մարզում  իրենց  բնույթով պատմական  հուշարձանները  բաժանվում  են  երկու  հիմնական  խմբերի`  աշխարհիկ  և եկեղեցական, որոնք իրենց ոճով, ամրությամբ արտահայտում են հայ ժողովրդի անցած պատմական  ուղին:  Աշխարհիկ  կառույցներից  են բերդերն  ու  ամրոցները, բնակավայրերը,  կամուրջները,  քարավանատները,  իսկ  եկեղեցական  կառույցների շարքին  են  դասվում  վանքերը,  եկեղեցիները,  մատուռները,  խաչքարերը  և դամբարանները [3]: ", "Առավել  աչքի  ընկնող  հուշարձանները  գտնվում  են  այն  շրջաններում,  որտեղ Սյունիքի  պատմության  որոշակի  ժամանակահատվածում  կենտրոնացած  են  եղել պետական  կամ  եկեղեցական  իշխանությունը:  Մինչև  VII  դ.  Սյունյաց  իշխանության կենտրոնը  հանդիսանում  էր  Ծղուկը (Սիսիանի  տարածաշրջան),  որի  շնորհիվ զարգացավ  նշանավոր  գյուղաքաղաք  և  ամրոց  Շաղատը:  Տարածքի  նշանավոր հուշարձաններից են նաև Սիսիանի եկեղեցին, Որոտնավանքը և Որետնաբերդը [7]: 10- րդ  դարի  վերջին  Սյունյաց  գլխավոր  իշխանանիստը  հաստատվում  է  Բաղքում,  որտեղ հիմնվում է նույնիսկ թագավորություն` Կապան ամրոց մայրաքաղաքով: Այս տարածքի (ներկայիս  Կապանի  տարածաշրջանի)  գլխավոր  հուշարձաններն  են  Կապանը, Բաղաբերդը, Վահանավանքը և այլն: Միաժամանակ ուժեղացած հոգևոր իշխանության կենտրոնատեղին  է  դառնում  Տաթևի  վանքը  (ներկայիս  Գորիսի  տարածաշրջան), ինչպես  նաև  Մեծ  կամ Հարանց անապատը: Գորիսի շրջանի պատմական տեսարժան վայրերից են նաև քարանձավ բնակարանները՝ (Գորիսի, Խնձորեսկի, Տեղի մոտ): XVIIIդ. սկզբի  Սյունիքի  ազգային-ազատագրական  շարժումների  հետ  է  կապված  Դավիթ  Բեկի բերդը` Հալիձորը, որի ավերակները գտնվում են Կապանի շրջանում: Բացի բերդերից և ամրոցներից,  Սյունիքի  բնակչությունը  հարյուրամյակներ  ի  վեր  կառուցել  է  բազմաթիվ պաշտպանական  ամրություններ  (սղնախներ),  որոնցում  բնակչությունը  պատսպարվել է  վտանգի  ժամանակ:  Այժմ  ամրությունների  և  ժայռերի  վրա    կառուցված  դիրքերի  մեծ մասը  կիսավեր վիճակում է, մի  մասի  միայն  հետքերն  են  մնացել  [24]: ", "Զորացքարեր  (Ղոշուն-դաշ,  հնում  կոչվել  է  Երիվարայ  դաշտ),  բնակատեղիի ավերակները սփռված են մի փոքր սարահարթի վրա, Սիսիան քաղաքից 3-4 կմ հյուսիս- արևելք:  Հետազոտողները  եկել  են  այն  եզրակացության,  որ  Զորացքարերի բնակավայրերը  կարող  են  թվագրվել  մ.թ.ա  1-ին  հազարամյակի  սկզբին:  Մեծքարյան հուշարձանները կամ  Մենհիրները (Մենաքար),  Դոլմենները (սեղանաքար), Կրոմլեխները  (շրջանաքար)  պատկանում  են  գերեզմանային  ճարտարապետության տեսակին  և  կապված  են  թաղման  ծեսերի  հետ:  Հուշարձանները  վերագրվում  են նեոլիթային,  էնեոլիթային  և  բրոնզի  դարաշրջաններին:  Այս  հուշարձանները,  որոնք կոչվում  են  մեգալիթյան  (մեգա-մեծ,  լիթոս-քար),  լայն  տարածում  ունեն  հայկական լեռնաշխարհում:  Զորաց  քարերում  Մենհիրներ  չկան:  Դոլմեններ  կան  Սյունիքի  մարզի Սիսիան  քաղաքի  մոտ  գտնվող  Զորաց  քարեր  հնավայրում  և  Վերին  Գորիս  գյուղի մերձակայքում:  Ընդհանուր  առմամբ  կառուցապատված է  եղել  մեգալիթյան շինվածքներով  (հունարեն  մեգալո`մեծ)  և  շրջապատված  հաստ  պարսպով:  Պարսպից ներս  այժմ  պահպանված  են  բազմաթիվ  քարակույտեր,  որոնք  շրջապատված  են հիմնականում  սրածայր  քարերով:  Այդպիսի  շրջանների  տրամագիծը  հասնում  է  մինչև Ուսումնասիրողներից  շատերը  համարում  են,  որ  Զորաց  քարերի  տեղում  եղել  է հնագույն աստղադիտարան: "], "paragraph_source_docs": [0, 0, 0, 0, 0], "source_docs_file": "Earth Science.json"}