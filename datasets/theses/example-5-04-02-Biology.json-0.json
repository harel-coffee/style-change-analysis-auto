{"paragraphs": ["Ընդ  որում,  այդ  էֆեկտը  ավելի  արտահայտված  է  լուծույթում  աղի  ավելի  փոքր կոնցենտրացիաների  դեպքում,  քանի  որ  0,002  մոլ  իոնական  ուժում  հալման ջերմաստիճանի փոփոխությունը ավելի մեծ է (կոր 1), քան 0,02 մոլ իոնական ուժում: ", "Ամենայն  հավանականությամբ,  դա  պայմանավորված  է  նրանով,  որ  լուծույթի ցածր  իոնական  ուժերի  դեպքում  ԴՆԹ-ի  հետ  ՄԿ-ը  նախընտրելիորեն  կապվել  է ինտերկալյացիոն  եղանակով,  քանի  որ  այդ  պայմաններում  լիգանդի  մոլեկուլները բևեռացված, ջրային  միջավայրից  ներդրվում  են  ԴՆԹ-ի  հիմքերի զույգերի հարթությունների  մեջ,  որը  հանդիսանում  է  ոչ  բևեռացված  հիդրոֆոբ  միջավայր:  Այս արդյունքները  լավ  համապատասխանության  մեջ  են  գրական  տվյալների  հետ  (տես [66,68]):  Այդ  աշխատանքներում  ցույց  է  տրված,  որ  ցածր  իոնական  ուժերում  ՄԿ-ի կապման  հիմնական  եղանակը  հանդիսանում  է  ինտերկալյացիան:  Ինտերկալյացիայի հետ  մեկտեղ  ՄԿ  մոլեկուլները  ԴՆԹ-ի  հետ  կարող  են  կապվել  նաև  էլեկտրաստատիկ եղանակով,  քանի  որ  ի  տարբերություն  լուծույթի  բարձր  իոնական  ուժերի,  ցածր իոնական  ուժերի  դեպքում  Na+  իոնները  ավելի  քիչ  են  էկրանավորում  ԴՆԹ-ի բացասական լիցքավորված  ֆոսֆատային  խմբերը  ՄԿ-ի  դրական լիցքավորված մոլեկուլներից: ", "Լուծույթի  ցածր  իոնական  ուժերի  դեպքում  ինտերկալյացիոն  մեխանիզմի դրսևորման  առավելությունը  պայմանավորված  է  նաև  այն  հանգամանքով,  որ  այդ պայմաններում  ԴՆԹ-ի  մոլեկուլը  ավելի  քիչ  է  ոլորված,  ինչը  հեշտացնում  է  լիգանդի մոլեկուլի ներդրումը երկու հիմքերի զույգերի հարթությունների միջև: ", "Մոտարկման  արդյունքները:  Փորձարարական  տվյալները  պոլինոմիալ ֆունկցիայի միջոցով մոտարկվել են: ", "Այլ  է  պատկերը  0,002  մոլ  իոնական  ուժում,  քանի  որ  այդ  պայմաններում ինտերկալյացիայի  համար  անհրաժեշտ  է  լրացուցիչ  էներգիա՝  ԴՆԹ-ի  ետ  ոլորման, ինչպես նաև միմյանց  նկատմամբ հարևան հիմքերի զույգերի՝ պարույրի երկարությամբ տեղաշարժի համար: "], "paragraph_source_docs": [1, 1, 1, 0, 1], "source_docs_file": "Biology.json"}