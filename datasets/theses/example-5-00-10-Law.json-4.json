{"paragraphs": ["Կոնվենցիայի  5-րդ  հոդվածի  3-րդ  կետի  համանման  խախտում  թույլ  էր  տրվել Բրինկատն ընդդեմ Իտալիայի281 գործում, ըստ որի մեղադրյալի կալանավորման մասին որոշումը  հաստատվել  էր  դատախազի  կողմից,  որը  հետագայում  հանգել  էր  այն հետևության, որ այդ գործը տարածքային ընդդատությամբ իր իրավասության տակ չէ, և այն փոխանցել էր այլ շրջանի դատախազին: Դատարանը նշել է, որ առաջին դատախա- զի անաչառության մասին կասկածները հիմնավորվել են, քանի որ երբ նա հաստատել է կալանավորման մասին որոշումը, օբյեկտիվորեն ենթադրվում էր, որ կարող էր միջամ- տել հետագա դատաքննությանը, և էական չի եղել, որ գործն իր վարույթում չէ: Դատա- խազը, որպես մեղադրող կողմ, հանդես չի եկել պատահականորեն: Շնորհիվ Դատարա- նի  նման  վճռի՝  Իտալիայի  քրեադատավարական  օրենսգրքում  փոփոխություններ  են կատարվել, որոնցով դատախազին զրկել են ձերբակալության օրդեր տալու և կալանա- վորման մասին որոշումը հաստատելու լիազորությունից: ", "Պետք է նշել, որ անաչառության խնդիրը կարող է նմանապես վերաբերել դատա- վորներին: Առկա են  Դատարանի շատ վճիռներ, որոնցում շոշափվում է այն հարցը, թե նախաքննության  փուլում  դատավորի  մասնակցությունը  որոշումների  կայացմանն ազդու՞մ  է  դատաքննությունը  վարելու  ընթացքում  նրա  օբյեկտիվության  և  անաչա- ռության վրա, հատկապես, եթե նա պետք է դատավճիռ կայացնի կալանավորված անձի անմեղության կամ մեղավորության վերաբերյալ: ", "Այնուամենայնիվ, օբյեկտիվության և անաչառության խնդրի լուծումն ավելի շուտ կախված էր դատախազության կառուցվածքից, այդ իսկ պատճառով զարմանալի չէ, որ շատ  երկրներ  հետևեցին  Իտալիայի  օրինակին:  Բանն  այն  է,  որ  նախապես  դժվար  է ապահովել,  որ  կալանավորման  մասին  որոշում  կայացնող  անձը  հետագայում  հանդես չգա որպես մեղադրող: Եթե հնարավոր է վստահ հայտարարել, որ նման խնդիր չի ծագի, այդ ժամանակ  անհրաժեշտ կլինի նաև  ապահովել դատախազի  լիակատար անկախու- թյունը, ընդ որում՝ ոչ միայն քաղաքական ճնշումից, այլ նաև իր իսկ ղեկավարությունից: ", "Ուստի, որոշ դեպքերում ենթակաները եթե ստիպված լինեն այս կամ այն գործի առնչու- թյամբ  հետևել  ղեկավարության  ցուցումներին,  ուրեմն  համապատասխան  անկախու- թյամբ օժտված չեն: ", "Ասենովն ընդդեմ Բուլղարիայի գործով դիմողը բերվել է քննիչի մոտ, որն էլ նրան հարցաքննել է, պաշտոնապես մեղադրանք առաջադրել և նրան կալանավորելու մասին որոշում կայացրել: Քննիչի որոշումը հավանության է արժանացել մեկ դատախազի կող- մից, իսկ մյուս դատախազները կայացրել էին կալանավորման ժամկետի երկարացման մասին որոշում: Դատարանը վճռել էր,  քանի որ այդ դատախազներից յուրաքանչյուրը կարող  էր  հետագայում`  դատաքննության  ժամանակ,  հանդես  գալ  ընդդեմ  դիմողի, նրանք բավականաչափ անկախ և անաչառ չէին 5-րդ հոդվածի 3-րդ կետի նպատակների տեսանկյունից282: "], "paragraph_source_docs": [4, 4, 4, 4, 4], "source_docs_file": "Law.json"}