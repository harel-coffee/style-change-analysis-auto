{"paragraphs": ["Ամբողջ աշխարհում քաղցկեղով հիվանդների թիվն աճում է անասելի չափերով: ", "Քաղցկեղ  հիվանդությունը  տարածված  է  ինչպես  զարգացած,  այնպես  էլ  նոր զարգացող  երկրներում:  Վիճակագրությունը    փաստում  է,  որ    1995  թվականին կրկնապատկվել  է:  Հիվանդությունն  ունի  նաև  երիտասարդացման  միտում:  ՀՀ առողջապահության  ազգային  ինստիտուտի  տեղեկատվական  վերլուծական կենտրոնի տվյալներով` ուռուցքաբանական հիվանդություններից մահացության ցուցանիշների  ամենամյա  աճը  հանրապետությունում  կազմում  է  2-3%: ", "Ներկայումս  գոյություն  ունեն  կրծքագեղձի  քաղցկեղի բուժման  մի  քանի հիմնական եղանակներ: ", "Դրանք են վիրահատական հեռացումը, քիմիոթերապիա,  Ճառագայթային,  հորմոնային  թերապիան:  Հիվանդության  վաղ փուլերում  արձանագրվում  է    բուժման  բարձր  արդյունավետություն,  իսկ  ուշ փուլերում պատկերը հակառակն է, հիվանդների ճնշող մեծամասնության մոտ ի հայտ է գալիս  հիվանդության  կրկնողություն  ու  մետաստազների  առաջացում, որն  էլ  ի  վերջո  հանգեցնում  է  մահվան:    Վիրահատական  հեռացումը  լինում  է կրծքի  պահպանմամբ, մասնակի կամ  ամբողջական հեռացմամբ: ", "Քիմիոթերապիայի  ժամանակ օգտագործվում  են  տարբեր  քիմիական միացություններ,  որոնք  ազդում  են  բաժանվող  բջիջների  վրա:  Տարբերում  են տեղային, երբ դեղամիջոցը անմիջականորեն ներարկվում է ուռուցքակիր օրգանի մեջ  կամ  համակարգային  քիմիոթերապիա`  ողնուղեղային  հեղուկի  մեջ: "], "paragraph_source_docs": [0, 0, 0, 0, 0], "source_docs_file": "Biology.json"}