{"paragraph_source_docs": [1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1], "paragraphs": ["Տարբեր  մեծության  քաղաքներում  կատարված  հարցումները  ցույց  են  տալիս,  որ քաղաքների  խմբերում  առկա  են  ներքին  միգրացիոն  տրամադրությունների  ձևավորման գործոնների  և  պայմանների  որոշակի  տարբերություններ:  Երևանում  և  քաղաքների մնացած  խմբերում  հարցվողները  տեղական  հիմնախնդիրների  կառուցվածքում  առավել հաճախակի նշում են բնակավայրի բարեկարգման և ժամանցի վայրերի բացակայության հիմնախնդիրները,  Երևանում  և  Գյումրիում  դրանց  հաջորդում  են  կանաչապատման  և աղտոտվածության,  իսկ  փոքր  և  կիսամիջին  քաղաքներում՝  տրանսպորտի  և աղբահանության հիմնախնդիրները: ", "Տարբեր  մեծության  գյուղական  բնակավայրերում  կատարված  հարցումները  ցույց  են տալիա,  որ  փոքր  (մինչև  1000  բն.)  գյուղական  բնակավայրերում  գազամատակարարման և  սպասարկման  հիմնարկների  բացակայության  հիմնախնդիրները  հարցվողները  ավելի հաճախակի են նշվում, քան ավելի մեծ գյուղական բնակավայրերում: Իսկ առավել խոշոր գյուղական  բնակավայրերում  (5000  և  ավելի  բն.)  հարցվողները  ավելի  հաճախակի  են նշում տարածքի բարեկարգման հիմնախնդիրը (31.5%): ", "Ինչպես  հայտնի  է,  տնտեսական,  սոցիալական  և  ժողովրդագրական  տարբեր երևույթների  և  ցուցանիշների  միջև  եղած  կապերը  բացահայտելու  համար  ընդունված  է օգտագործել  մաթեմա-վիճակագրական  վերլուծության  եղանակներից  կոռելիացիոն կապերի  վերլուծությունը,  որը լայն  կիրառություն  է  ստացել  հասարակական աշխարհագրության  մեջ  [40]:  Ունենալով  2015թ.-ի  դրությամբ  մեր  կողմից  հաշվարկված ՀՀ  մարզերի  և  քաղաքների  բնակչության  ՄՍ  և  տարբեր  տնտեսական,  սոցիալական  ու ժողովրդագրական  ցուցանիշներ,  կոռելիացիոն  գործակցի  հաշվարկման  միջոցով  փործել ենք  բացահայտել  դրանց  միջև  եղած  փոխկապվածությունը:  Երևան  քաղաքի  և  ՀՀ  10 մարզերի կտրվածքով հաշվարկման ենթարկված ցուցանիշներն ու արդյունքները ցույց են տալիս,  որ  կոռելիացիոն  սերտ  ուղիղ  կապ  գոյություն  ունի  (0,71-0,96)  բնակչության  ՄՍ-ի բացասական  բացարձակ  ցուցանիշի  և  նպաստ  ստացող  ընտանիքների  թվաքանակի, ինչպես  նաև`  աղքատության  ցուցանիշների  և  տնտեսապես  ակտիվ  բնակչության թվաքանակի միջև: Սա նշանակում է, որ մեխանիկական շարժերի միջոցով առավելապես նվազում  է  այն  մարզերի  բնակչությունը,  որտեղ  նշված  ցուցանիշները  ավելի  մեծ  թիվ  են կազմում:  Համեմատաբար թույլ են արտահայտված կոռելյացիոն ուղիղ կապերը (0,6-0,7) ՄՍ-ի  բացասական  բացարձակ  ցուցանիշի  և  քաղաքային  բնակչության,  տղամարդկանց, աշխատունակ  տարիքի  բնակչության,  կենսաթոշակառուների  և  գործազուրկների թվաքանակների  և  բնակարանային  ֆոնդի  ընդհանուր  մակերեսի  միջև,  իսկ  մնացած ցուցանիշների  հետ  կոռելիացիոն  կապերը  կամ  շատ  թույլ  են  արտահայտված  կամ ընդհանրապես  բացակայում  են: Այսինքն`  աղքատության մակարդակը, գործազուրկների, տնտեսապես ակտիվ բնակչության, քաղաքաբնակների թվաքանակները, բնակարանային ֆոնդի  մակերեսը  որոշակիորեն  ազդում  են  մարզերի  բնակչության  միգրացիոն տեղաշարժերի  վրա:  Կոռելյացիոն  կապերի  վերլուծությունը  ցույց  է  տալիս,  որ  մարզերի տնտեսական  զարգացման    ուղղությունները՝  արդյունաբերություն,  գյուղատնտեսություն, ծառայություններ, շինարարարություն, բնակչության միգրացիոն  տեղաշարժերի ինտենսիվության և մասշտաբների վրա նկատելի ազդեցություն չեն ունենում: ", "Կոռելիացիոն  գործակիցներ  ենք  հաշվարկել  նաև  ՀՀ  49  քաղաքների  կտրվածքով, Սակայն  այս  դեպքում  օգտագործված  ցուցանիշներն  ավելի  սակավաթիվ  են`  կապված վիճակագրական  նյութի  սահմանափակության  հետ:    Հաշվարկները  ցույց  են  տալիս,  որ թեև  թույլ,  բայց  որոշակի  կապ  կա  քաղաքների  բնակչութան  ՄՍ-ի  բացասական ցուցանիշի  և քաղաքների բնակչության  խտության (0,41) ու դրանցում բազմաբնակարանային շենքերի շուկայական գների (0,49) միջև: ", "Պետք  է  նշել,  որ  չնայած  բնակչության  մոտ  միգրացիոն  տրամադրվածության  և  դրա հետ կապված միգրացիոն հոսքերի առաջացման վրա որոշակի ազդեցություն ունեն նաև բնական գործոնները  (ռելիեֆը, կլիմայական պայմանները և այլն), սակայն դրանք որոշիչ դեր  չեն  խաղում  և  այդ  պատճառով  էլ  առանձին  վերլուծության  չեն  ենթարկվել: ", "Միգրացիայի  ուսումնասիրության  միջազգային  փորձը  նույնպես  ապացուցում  է,  որ միգրանտները  հակված  են  տեղափոխվելու  ավելի  վատ  բնական  պայմաններ  ունեցող բնակավայրեր  և  տարածաշրջաններ,  եթե  այնտեղ  առկա  են  ավելի լավ  սոցիալ- տնտեսական  պայմաններ  և,  ըստ  երևույթին,  բարեկեցիկ  կյանք  ունենալու  ավելի  մեծ հնարավորություններ:  Այսինքն  ստացվում  է,  որ  մարդիկ  միգրացիոն  որոշումներ կայացնելիս  առաջնահերթություն  են  տալիս  սոցիալ-տնտեսական  գործոններին,  որը վերաբերում  է  նաև  ՀՀ  բնակչության  միգրացիային:  Դա  է  պատճառը,  որ  երկրում ստեղծված  սոցիալ-տնտեսական  ծանր  պայմանները  հանգեցրել  են  նրան,  որ  ՀՀ բնակչությունը  արտագաղթում  է  և´  բարձրադիր-լեռնային  շրջաններից,  և´  ցածրադիր- հարթավայրային շրջաններից: ", "ԱՇԽԱՐՀԱԳՐԱԿԱՆ ՀԵՏԵՎԱՆՔՆԵՐԸ, ԿԱՆԽԱՏԵՍՄԱՆ ԵՎ ԿԱՐԳԱՎՈՐՄԱՆ ՀԻՄՆԱՀԱՐՑԵՐԸ կապերի վերլուծությունը Բնակչության  բնական  և  մեխանիկական  շարժերը,  դրանց  տարածաժամանակային դրսևորումները  հանդիսանում  են  տարաբնակեցման  կարևորագույն  գործոններ,  որոնք պայմանավորում  են  տարաբնակեցման  փոփոխության  միտումները:  Ընդ  որում,  եթե բնական  շարժն  ավելի  էականորեն  ազդում  է  տարաբնակեցման  քանակական տեղաշարժերի  վրա,  երբ  փոխվում  են  բնակավայրերի  մարդաշատության  ցուցանիշներն ու  դրանց  հարաբերակցությունները,  ապա  միգրացիաները  տարաբնակեցման  մեջ  ավելի շատ  առաջացնում  են  որակական  կառուցվածքային  փոփոխություններ  և  զգալի տեղաշարժեր [42]: ", "Ներկայումս  ՀՀ  բոլոր  բնակավայրերը  մասնակցում  են  բնակչության  միգրացիոն գործընթացներին,  և  ինչպես  արդեն  նշել  ենք,  ՄՍ-ն  գրեթե  բոլոր  բնակավայրերում բացասական  է:  Դա  նշանակում  է,  որ  անկախության  տարիներին  բնակչության  ներքին միգրացիայի  ծավալները  զգալիորեն  նվազել  են:  Եվ  եթե  նախկինում  գյուղական բնակավայրերից  բնակչության  միգրացիաները  առավելապես  ներհանրապետական բնույթ էին կրում և իրենց ծավալներով առանձանանում էին հատկապես գյուղից քաղաք և ապա  քաղաքից  քաղաք  միգրացիոն  ուղղությունները,  ապա  հիմա  գրեթե  բոլոր բնակավայրերը դարձել են արտաքին միգրացիայի ակտիվ մասնակիցներ [37]: ", "ՀՀ  բնակչության  միգրացիան  զգալի  ազդեցություն  է  թողնում  ուրբանիզացման գործընթացների  և  տարաբնակեցման  կառուցվածքի  վրա  [35]:  Գիտենք,  որ  Երևանը միգրացիոն  տեսանկյունից  գրավիչ  է  ՀՀ  այլ  բնակավայրերի  բնակչության  համար,  այդ պատճառով  էլ  գնալով  ավելի  է  աճում  Երևանի  բնակչության  մասնաբաժինը  ՀՀ ընդհանուր և քաղաքային բնակչության մեջ, չնայած նրան որ անկախության տարիներին իջել  է  ուրբանիզացման  մակարդակը:  Ստացվում  է,  որ  Երևանը,  ինքը  հանդիսանալով արտագաղթի  խոշոր  կենտրոն,  շարունակում  է  գրավիչ  մնալ  ՀՀ  այլ  բնակավայրերի բնակիչների  համար  և  հանդիսանում  է  ներքին  միգրացիաների  հիմնական  ուղղությունը: ", "Բացի սրանից, որոշ աղբյուրների համաձայն` 2011-2012թթ.-ին ՀՀ ներգաղթած մոտ 15-20 հազ. սիրիահայերի 70-80%-ը բնակություն են հաստատել հենց մայրաքաղաքում: Երևանի դերի մեծացումը բնականաբար չի բխում ՀՀ տարաբնակեցման համակարգի շահերից, էլ ավելի  է  խորացնում  մայրաքաղաքի  և  մնացած  բնակավայրերի  միջև  եղած տարբերությունները և սրում է Երևանի գերաճի հետ կապված հիմնախնդիրները: ", "Հետխորհրդային  առաջին  տարիներին  արտագաղթում  էին  և´  քաղաքային,  և´ գյուղական  բնակչությունը:  Մեր  հաշվարկներով  1992-1994թթ.-ին  բնակչության  ՄՍ-ն քաղաքային բնակչության համար  կազմել  է միջինը -54.8‰, իսկ գյուղական բնակչության համար` -24.5‰ (տես նկ. 16): Ինչպես տեսնում ենք, չնայած այդ ցուցանիշները գյուղերում բավականին  բարձր  էին,  սակայն  քաղաքներից  բնակչության  արտագաղթը  ավելի մասշտաբային  է  եղել:  Իսկ  հաջորդող  մի  քանի  տարիներին  քաղաքային  և  գյուղական բնակավայրերի  միջև  եղած  այդ  տարբերությունն  էլ  ավելի  խորացավ`  կապված  առաջին հերթին  ՀՀ  տնտեսության  կառուցվածքային  փոփոխությամբ,  մասնավորապես` արդյունաբերության,  շինարարության  ծավալների  կտրուկ  նվազման  հետ:  Իսկ  դա նշանակում  է,  որ  առաջին  հերթին  արտագաղթողների  մեջ  մեծացավ  քաղաքային բնակչության և փոքրացավ գյուղական բնակչության մասնաբաժինը, և երկրորդ հերթին` քաղաքից դեպի գյուղ ուղղությունը կարևոր նշանակություն ստացավ ներքին միգրացիոն տեղաշարժերում:  Դրա  մասին  են  վկայում  մեր  կողմից  ստացված  այն  տվյալները,  որ քաղաքային  բնակչության  ՄՍ-ի  գործակիցները  1995-2002թթ.-ին  մի  քանի  անգամ գերազանցում  էին  գյուղական  բնակչության  ՄՍ-ի  գործակիցներին,  ավելին`  1998- նաև,  որ  ՀՀ  ուրբանիզացման  մակարդակը  1990-ական  թթ.-ին  69.2%-ից  իջավ  մինչև Սակայն կապված գյուղատնտեսական  արտադրության զարգացման որոշ դժվարությունների և հիմնախնդիրների, գյուղացիական տնտեսությունների խոշորացման առկա միտումների հետ` վերջին տարիներին ավելի ինտենսիվ և մասշտաբային է դարձել նաև գյուղական բնակչության արտագաղթը: Այդ է պատճառը, որ վերջին տասնամյակում ուրբանիզացման մակարդակը նվազել է աննշան չափով, իսկ վերջին մի քանի տարիներին նույնիսկ մի փոքր աճ է նկատվել: ", "Ուրբանիզացման մակարդակ . . . . . . . . . . . . . . . . . . . . . . . . . . Նկար 31. ՀՀ ուրբանիզացման մակարդակն ըստ տարիների Եթե նախկինում բնակչության արտահոսք էր նկատվում հիմնականում լեռնային փոքր և սահմանամերձ գյուղական բնակավայրերից,  ապա վերջին մեկ-երկու տասնամյակներին` նաև մեծ և խոշոր գյուղական բնակավայրերից, որտեղ զգալի թիվ են կազմում  գործազուրկները,  քանի  որ  գուղատնտեսությունը  ի  վիճակի  չէ  ապահովելու նրանց լրիվ զբաղվածությունը: ", "ՀՀ  կառավարությունը  2011թ.-ին  հաստատեց  համայնքների  խոշորացման  և միջհամայնքային  միավորումների  ձևավորման  հայեցակարգը:  Ինչ  խոսք,  համայնքների խոշորացման  և  միջհամայնքային  միավորումների  ստեղծման  գաղափարը  ընդունելի  է, եթե  այն  իրականացվում  է  այն  տարածաշրջաններում,    որտեղ  առկա  են  որոշակի պայմաններ  և  նախադրյալներ  (մանր  գյուղեր,  գյուղերի  մոտիկություն,  միջգյուղական ճանապարհների  առկայություն  և  այլն):  Համայնքների  խոշորացումը  հատկապես հրատապ է Սյունիքի  և Վայոց ձորի մարզերում, որտեղ  գյուղական համայնքները դեռևս փոքր  են`  համապատասխանաբար  միջինը  478  և  929  մարդ:  Սակայն,  կառավարության կողմից  հաստատված  համայնքների  խոշորացման`  ավելի  շուտ  «գերխոշորացման» տարբերակը  մեր  կարծիքով  հիմնավորված  և  արդարացված  չէ,  քանի  որ  գյուղական համայնքների  գերխոշորացման  դեպքում  գյուղացիները  զրկվում  և  օտարվում  են համայնքների  սոցիալ-տնտեսական  հիմնախնդիրների  լուծման  հարցերում  անմիջական մասնակցությունից, որի արդյունքում մեծանում են նաև միգրացիոն տրամադրվածությունները:  Բացի  այդ,  մոտակա  տասնամյակում  գյուղացիական տնտեսությունների  խոշորացաման  հետ  կապված  գյուղատնտեսության  ոլորտում տասնյակ  հազարներով  զբաղվածների  թիվը  նվազելու  է:  Դրա  մասին  են  խոսում  նաև փաստական  տվյալները:  Եթե գյուղացիական  տնտեսություններում զբաղվածների  թիվը  կազմել  է  441.4  հազար  մարդ,  ապա  այդ  ցուցանիշը  տարեց  տարի նվազում է և 2015թ.-ին կազմել է 367.4 հազար մարդ, այսինքն` 74 հազար մարդով ավելի քիչ  [31]:  Այս  միտումները  շարունակական  բնույթ  են  կրում:  Գյուղական  համայնքներում առաջացած  աշխատուժի  ավելցուկի  մեծ  մասը,  իր  զբաղվածության  հարցը  լուծելու համար,  պետք  է  ներգրավվի  կա՛մ  ներքին  միգրացիոն  տեղաշարժերում,  հիմնականում տեղափոխվելով  դեպի  Երևան,  քանի  որ  ներկայիս  պայմաններում  ՀՀ  տարաբնակեցման համակարգում  իր  սոցիալ-տնտեսական  ներուժով  միայն  մայրաքաղաքն  է  ունակ  ինչ-որ չափով  լուծելու  գործազուրկների  զբաղվածության  հարցը,  կա´մ  ներգրավվի  արտաքին միգրացիոն  տեղաշարժերում`  լրացնելով  արտագաղթողների  շարքերը:  Ինչպես  տեսնում ենք, երկու դեպքում էլ հետևանքները լինելու են բացասական, քանի որ առաջին դեպքում` էլ  ավելի  է  խորանալու  տարաբնակեցման  համակարգի  անհամաչափությունը,  իսկ երկրորդ  դեպքում`  մեծանալու  են  բնակչության  արտագաղթի  ծավալները:  Այս բացասական  միտումները  կանխելու  նպատակով  առաջնահերթ  հրատապությամբ  պետք է  ձեռնարկվեն  համապատասխան  միջոցառումներ`  գյուղական  համայնքերում  և  փոքր քաղաքներում  տնտեսության  հիմնականում  աշխատատար  ճյուղերի  զարգացման,  այդ ոլորտներում  նոր  աշխատատեղերի  ստեղծման,  հատկապես`  փոքր  քաղաքների  և տարաբնակեցման  տեղական  կենտրոնների  սոցիալ-տնտեսական  ներուժի  հզորացման ուղղությամբ: ", "Արտաքին  և  ներքին  միգրացիաների  համատեղ  ազդեցության  հետևանքով դատարկվում  են  սահմանամերձ  և  բարձր  լեռնային  բնակավայրերը:  Վտանգի  տակ  են հայտնվել հիմնականում ծեր բնակչութամբ բնակեցված փոքր գյուղերը: Հասկանալի է, որ այս  տիպի  բնակավայրերի  պահպանումը  Հայաստանի  համար  ունի  ոչ  միայն  սոցիալ- տնտեսկան և ժողովրդագրական, այլ նաև ռամավարական նշանակություն: Պետությունը պետք  է  միջոցներ  ձեռնարկի  պահպանելու  այս  բնակավայրերը,  այդ  թվում՝  օգտագործի տնտեսական  մեխանիզմներն  ու  ռեսուրսները (վարկային,  հարկային  և  այլն) շահագրգռելու  մարդկանց  բնակվելու  այնտեղ,  անվճար  տրամադրի  բնակարան, հողատարածք, ստեղծի արտոնյալ պայմաններ ներդրումներ կատարելու համար, ստեղծի աշխատատեղեր, անհրաժեշտ ենթակառուցվածքներ և այլն: ", "Աշխարհագրական  առումով  հետաքրքրություն  է  ներկայացնում  նաև  բնակչության միգրացիայի  և  տարաբնակեցման  փոխադարձ  կապերի  վերլուծությունն  ըստ տարաբնակեցման  կենտրոնների  և  բնակավայրերի  տիպերի:  Այդ  պատճառով  հարկ  ենք համարում  նաև  առանձին  ներկայացնել  և  վերլուծել  մեր  կողմից  հաշվարկված բնակչության  ՄՍ-ի  գործակիցների  տարածաժամանակային  վերլուծությունն  ըստ  ՀՀ մարզերի,  Երևան  քաղաքի  և  մարզկենտրոնների,  լեռնահանքային,  արդյունաբերական  և կուրորտային կենտրոնների: ", "ՀՀ  մարզերի  բնակչության  միգրացիայի  վերլուծությունը  ցույց  է  տալիս,  որ  բոլոր մարզերում  բնակչության  ՄՍ-ն  բացասական  է,  այսինքն`  մարզերից  մեկնածների  թիվը գերազանցում  է  եկածների  թվին:  Բացարձակ  թվով  ՄՍ-ի  բացասական  ցուցանիշները այնքան մեծ են, որ գերազանցում են բնական հավելաճի բացարձակ ցուցանիշներին: Դրա արդյունքում  վերջին  երկու  տասնամյակում  բոլոր  մարզերի  բնակչության  թվաքանակը նվազել  է:  Մարզերի  միգրացիոն  տեղաշարժերի  համեմատական  վերլուծության  համար նպատակահարմար է օգտագործել միգրացիայի հարաբերական քանակական ցուցանիշները:  Այսպես,  ՄՍ-ի  գործակիցների  վերլուծությունը  2002-2015թթ.-ի  համար ցույց է տալիս, որ թեև միգրացիայի միջոցով կրճատվում են բոլոր մարզերի բնակչության թվաքանակները,  սակայն  իրավիճակը  առավել  մտահոգիչ  է  Լոռու  և  Շիրակի  մարզերում: ", "Լոռու  մարզը  թե՛  ընդհանուր  վերցրած,  թե՛  ըստ  ժամանակահատվածների  ՄՍ-ի բացասական  ամենաբարձր  գործակիցներն  ունի,  որին  հաջորդում  է  Շիրակի  մարզը: ", "Հաշվի  առնելով  նաև  այն,  որ  այս  երկու  մարզերը  նաև  ՀՀ  ամենաշատ  բնակչություն ունեցող  մարզերից  են,  կարելի  է  արձանագրել,  որ  Շիրակի  և  Լոռու  մարզերը հանդիսանում  են  ՀՀ  տարածքում  բնակչության  արտահոսքի  հիմնական  օջախները: ", "Մտահոգիչ  է  նաև  այն,  որ  քննարկվող  ժամանակահատվածում  Գեղարքունիքի  և Արագածոտնի  մարզերում  նկատվում  է  բնակչության  ՄՍ-ի  բացասական  գործակցի  աճ (նկ. 32): ", "Երևան  քաղաքի  և  մարզկենտրոնների  բնակչության  միգրացիայի  համեմատական վերլուծությունը  ցույց  է  տալիս,  որ  2002-2015թթ.-ին  ՄՍ-ի  բացասական  գործակիցները ամենաբարձրն  են  եղել  Վանաձոր  քաղաքում:  Քննարկվող  ժամանակահատվածում բնակչության  ՄՍ-ի  բացասական  համեմատաբար  ցածր  գործակիցներ  են  ունեցել մայրաքաղաք Երևանը և Իջևանը (նկ. 33): ", "-5 -10 -15 -20 -25 -30 -5 -10 -15 -20 -25 -30 Արագածո տն Գեղարքուն իք Արարատ Արմավիր Լոռի Կոտայք Շիրակ Սյունիք Վայոց Ձոր Տավուշ -8.1 -9.3 -11.5 -8.2 -9.7 -7.5 -7.8 -9.6 -4.6 -5.6 -7 -9.5 -18.5 -23.4 -13.5 -10.9 -13.4 -6.2 -13.3 -16.1 -12.8 -9.5 -10.7 -5.5 -9.9 -10.5 -9.9 -7.4 -5.5 -7.2 Նկար 32. ՀՀ մարզերի բնակչության միգրացիայի սալդոյի գործակիցները 2002-2015թթ.- ին (‰) Երևան Աշտարակ Արտաշատ Արմավիր Գավառ Վանաձոր Հրազդան Գյումրի Կապան Եղեգնաձոր Իջևան -6.2 -9.3 -3.2 -10.4 -9.7 -16.1 -11.4 -13.9 -24.4 -17.4 -20.4 -7.5 -11.8 -13.2 -17.9 -19.8 -26 -12.3 -15.5 -18.3 -10.8 -16.2 -20.1 -9.7 -10.1 -10.9 -3.6 -8.6 -10.5 -12.8 -4.8 -8.4 Նկար 33. Երևան քաղաքի և մարզկենտրոնների բնակչության միգրացիայի սալդոյի գործակիցները 2002-2015թթ.-ին (‰) Ինչպես ցույց են  տալիս ստացված  տվյալները` քննարվող  ամբողջ ժամանակահատվածում  Երևանի  և  բոլոր  մարզկենտրոնների  ՄՍ-ի  գործակիցները բացասական  արժեքներ  ունեն:  Ընդ  որում,  եթե  Երևանի,  Արմավիրի,  Վանաձորի, Գյումրիի, Հրազդանի և Կապանի բնակչության ՄՍ-ի բացասական գործակիցները նվազել են,  ապա  նույն  ժամանակահատվածում  աճել  են  Աշտարակի,  Արտաշատի,  Գավառի, Իջևանի  և  Եղեգնաձորի  բնակչության  ՄՍ-ի  գործակիցները:  Դա  իհարկե  դրական համարել  չի  կարելի,  նկատի  ունենալով  այն  հանգամանքը,  որ  վերը  նշված  քաղաքներից Գավառի,  Իջևանի  և  Եղեգնաձորի  սոցիալ-տնտեսական  ներուժը  դեռևս  բավարար  չէ մարզկենտրոնների գործառույթները լիարժեք կերպով իրականացնելու համար: ", "ՀՀ լեռնահանքային կենտրոնների բնակչության ՄՍ-ի գործակիցների փոփոխությունները վկայում են ընդհանուր միտումների մասին:  Քննակվող ժամանակահատվածում  գրեթե  բոլոր  քաղաքների  բնակչության  ՄՍ-ի  բացասական գործակիցները  նվազել  են:  Դրանք  համեմատաբար  ցածր  են  Քաջարան  և  Ախթալա քաղաքներում  և  բարձր՝  Թումանյան  և  Շամլուղ  քաղաքներում  (նկ.  34):  Նշված միագործառութային  քաղաքների  բնակչության  միգրացիոն  տեղաշարժերը  զգալիորեն կախված  են  դրանց  տնտեսական  հիմքը  կազմող  հանքագործական  ձեռնարկությունների գործունեությունից:  Դրանց  նույնիսկ  ժամանակավոր  ընդհատումը  միգրացիայի  նոր ալիքներ է առաջացնում: ", "-5 -10 -15 -20 -25 -30 Քաջարան Ախթալա Թումանյան Շամլուղ Ագարակ -11.2 -13.6 -7.2 -17.4 -10.2 -4.3 -15.6 -18 -13.9 -16.1 -20.8 -11 -14.1 -14.4 -10 Նկար 34. ՀՀ հանքարդյունաբերության կենտրոնների բնակչության միգրացիայի սալդոյի գործակիցները 2002-2015թթ.-ին (‰) վերամշակող  արդյունաբերության կենտրոններում, տարբերություն հանքարդյունաբերության կենտրոնների, զգացվում են բնակչության ՄՍ-ի գործակիցների  զգալի  տարբերություններ:  ՄՍ-ի  ամենաբարձր  բացասական  գործակիցը քննարկվող  ժամանակահատվածում  ունեցել  է  Մեծամորը,  իսկ  ամենացածրը՝  Արարատը, որը  վերջին  տարիների  համար  կազմում  է  ընդամենը  -2,8‰:  Բոլոր  քաղաքների  համար ընդհանուր  օրինաչափությունն  այն  է,  որ  քննարկվող  ժամանակահատվածում  նկատվել  է ՄՍ-ի բացասական նվազման միտումներ (նկ. 35): ", "-5 -10 -15 -20 -25 -30 -5 -10 -15 -20 -25 -30 Արարատ Չարենցավան Բյուրեղավան Նոր Հաճն Մեծամոր -14.3 -13 -2.8 -15 -17.6 -3.4 -15.4 -18.9 -11.8 -16.8 -17.4 -3.1 -23.8 -26.6 -14.3 Նկար 35. ՀՀ արդյունաբերական կենտրոնների բնակչության իգրացիայի սալդոյի գործակիցները 2002-2015թթ.-ին (‰) Հետազոտվող  ժամանակահատվածում  կուրորտային  երեք  քաղաքներն  էլ  թեև ընդհանուր  գծերով  բնութագրվում  են  միգրացիոն  շարժերի  կայունությամբ,  սակայն միմյանցից  տարբերվում  են  միգրացիայի  ինտեսիվությամբ  և  ուղղություններով:  Այսպես, միգրացիոն  տեսանկյունից  համեմատաբար  ավելի  լավ  վիճակում  է  գտնվում  Դիլիջանը, որի  բնակչության  ՄՍ-ի  գործակիցները  ցածր  են,  և  նույնիսկ  առանձին  տարիներին ունեցել  է  ՄՍ-ի  դրական  գործակից:  Ինչպես  արդեն  նշել  ենք  դա  պայմանավորված  է նրանով,  որ  Դիլիջանում  կուրորտային  գործառույթներին  զուգահեռ  վերջին  տարիներին զարգացել է նաև բանկային և կրթական գործառույթները (նկ. 36): ", "Ծաղկաձոր Դիլիջան -13.1 -9.5 -11 -1.9 -2.9 Ջերմուկ -9 -13.1 -14.6 Նկար 36. ՀՀ կուրորտային քաղաքների բնակչության միգրացիայի սալդոյի գործակիցները 2002-2015թթ.-ին (‰) Այսպիսով,  ՀՀ  ՏՀ-ի  բոլոր  կառուցվածքային  բաղադրիչները`  տարբեր  տիպի  և մեծության  բնակավայրերը,  տարաբնակեցման  կենտրոնները,  այս  կամ  այն  ձևով մասնակցում են միգրացիոն գործընթացներին: Ընդ որում, միգրացիայի ուղղությունները, ինտենսիվությունը  և  մասշտաբները  փոփոխվում  են`  կախված  բնակավայրերի մեծությունից,  գործառույթներից,  աշխարհագրական  դիրքից  և  տարաբնակեցման համակարգում բնակավայրի ունեցած տեղից: Սակայն ընդհանուր օրինաչափությունն այն է,  որ  գրեթե  բոլոր  բնակավայրերում  բնակչության  ՄՍ-ն  բացասական  է:  Հատկապես մտահոգիչ  է  փոքր,  միագործառութային  քաղաքներից  բնակչության  արտահոսքի անընդհատ  աճող  ծավալները:  Առաջին  հերթին  դա  վերաբերում  է  Լոռու  և  Շիրակի մարզերի  բնակավայրերին:  Թեև  ծայրամասային  գոտու  մյուս  մարզերի  քաղաքների  և գյուղական բնակչության ՄՍ-ի բացասական գործակիցները համեմատաբար ավելի ցածր են,  սակայն  հաշվի  առնելով  նշված  մարզերի  բնակչության  և  բնակավայրերի  խտության ցածր  ցուցանիշները,  նույնպես  խիստ  հրատապ  է  դառնում  կարգավորել  բնակչության միգրացիաները,  հնարավորինս  նվազեցնել  արտահոսքի  ծավալները:  Ծայրամասային գոտում    լեռնային    ռելիեֆի,  բնակավայրերի  ցանցի  նոսրության,  տրանսպորտային  վատ ապահովվածության, տարաբնակեցման համակարգաստեղծ գործընթացների բացակայության  պայմաններում բնակչության արտահոսքն ավելի ռիսկային և խոցելի են դարձնում  ավելի  փոքր  և  մեկուսացած  բնակավայրերին,  որոնց  տնտեսկան  հիմքի հզորացումը  և  բնակչության  ամրապնդումը  պետք  է  դառնա  պետության  էկիստիկական քաղաքականության առաջնահերթություններից մեկը: "], "source_docs_file": "Earth Science.json"}