{"paragraphs": ["«Մինիմում ավազահատիկներ և  մաքսիմալ հեռավորություն» խնդիրը լուծող նեյրոնային ցանցի գոյությունը հնարավորություն է ընձեռում ավազակույտի մոդելի սիմուլացիան  փոխարինել  տվյալ  նեյրոնային  ցանցով՝  ժամանակի  խնայման նկատառումներով: ", "Այս  գլխում  առաջարկվել  է  իրերի  ինտերնետ  միջավայրում  գործառույթների ամբողջականության  և  անվտանգության  ապահովման  մեթոդ,  որը  հիմնված  է  հատուկ մշակված  արձանագրության  և  քաոսային  հեշ  ֆունկցիայի  վրա:  Արդյունքները  ցույց  են տալիս, որ առաջարկված քաոսային համակարգը, որը պատահական թվերի գեներատոր է,  լուծում  է  առկա  թերությունները  այլ  քաոսային  հեշ  ֆունկցիաներում։  Եզակի  միաչափ քաոսային արտապատկերման օգտագործումը՝ որպես մեկ աղբյուր մի քանիսի փոխարեն, որոնք  ունեն  տարբեր  հաշվողական  արագություններ,  թույլ  է  տալիս  մեծացնել արագությունը և անվտանգությունը: ", "Ներկայացրած  հեշ  ֆունկցիան,  որն  օգտագործում  է  ֆունկցիաների  դինամիկ պատահական զանգված, ոլորտում առկա այլ լուծումների համեմատ, ապահովում է ավելի բարձր կատարողականություն հեշավորման արագության առումով, և այն անձեռնմխելի է հայտնի գրոհների նկատմամբ։ ", "Ստեղծված բազմաօգտատեր «լուրջ խաղ»-ի օրինակը՝ հիմնվելով ավազակույտի մոդելի  վերաբերող  բազմաթիվ  թեորեմների  վրա  և  չունենալով  հաղթանակին տանող  ակընհայտ  ստրատեգիա,  խթան  է  հանդիսանում  ինքնակազմակերպվող համակարգերի  հանդեպ  եղած  հետաքրքրության  մեծացմանը,  հետևաբար  նաև համատեղ ուսուցմանը և հետազոտմանը: ", "«Մինիմում  ավազահատիկներ  և մաքսիմալ  հեռավորություն»  խնդրի հետազոտմանը  միտված  նեյրոնային  ցանցերի  մշակումը  հնարավորություն  է ստեղծում փոխարինել ավազակույտի աշխատանքի սիմուլյացիան համապատասխան  նեյրոնային  ցանցով՝  սույնով  օպտիմիզացնելով  պահաջվող սպասվելիք արդյունքների ստացման ժամանակը: "], "paragraph_source_docs": [1, 0, 0, 1, 1], "source_docs_file": "Informatics and Computer Systems.json"}