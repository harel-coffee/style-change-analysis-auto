{"paragraphs": ["Հետվիրահատական բարդությունների համեմատական վերլուծություն Հետվիրահատական  ներհիվանդանոցային  բարդությունների  առաջացման  մեջ մեզի դերիվացիայի եղանակի կարևորությունը հասկանալու համար կատարվել է բոլոր խմբերի  համեմատական  վերլուծություն:  Միագործոնային  վերլուծությամբ  պարզվել  է, որ  մեզի  դերիվացիայի  եղանակի  ընտրությունը  վիճակագրորեն  հավաստի  կապված  է հետվիրահատական բարդությունների  առաջացման հետ:  Մասնավորապես, հայտնաբերվել  է,  որ  աղիքային  միզապարկի  ձևավորման  եղանակով  վիրահատված հիվանդների մոտ հետվիրահատական բարդությունների զարգացման հավանականությունների  գործակիցների  հարաբերությունը  (OR)  2.55  անգամ  ավել  է ստանդարտ  ՈՒԿ-ի  եղանակով  վիրահատված  հիվանդներից (OR-2.55,  P-0.001): ", "Ստուգիչ  առանց  ճարպակալում  ֆենոտիպով  խմբում  22  դեպքի  պարագայում սեռային տարբերություն չկար՝ 11 դեպքի ժամանակ սեռը արական էր, 11-ում՝ իգական: ", "Միջին  տարիքը  կազմում  էր    70.3  տարեկան  (±21.4  ստանդարտ  շեղումով):  Մարմնի զանգվածի  ինդեքսը  միջինացված  թվերով  կազմել  է  20.9  կգ/մ2  (±2.2  ստանդարտ շեղումով): ", "Համանման  կլինիկական  տվյալների  վերլուծություն  կատարվեց    նաև  ստուգիչ՝ ճարպակալմամբ ուղեկցվող խմբում: Արդյունքում պարզվեց, որ 18 դեպքից  9-ը եղել են արական  սեռի  ներկայացուցիչներ:  Միջին  տարիքը  այս  խմբում  եղել  է  58.72  (±21.4 ստանդարտ  շեղումով)  տարի:  Մարմնի  զանգվածի  ինդեքսը  միջինացված  թվերով կազմել է 27.6 կգ/մ2 (±1.69 ստանդարտ շեղումով): ", "Մահվան  պատճառ  հանդիսացող  հիմնական  հիվանդությունը  ստուգիչ,  առանց ճարպակալում  ֆենոտիպով  խմբում,  7  դեպքի  ժամանակ  եղել  է  ընդհանուր  հյուծումը՝ պայմանավորված  ինչպես  ուռուցքով,  այնպես  էլ օրգանների  ծերունական ատրոֆիայով:  6  դեպքի  պարագայում  հիմնական  հիվանդությունը  ուռուցքն  է  եղել,  իսկ մահվան  անմիջական  պատճառ  է  հանդիսացել  ուռուցքով  պայմանավորված  ոչ կախեքտիկ  բնույթի  այլ  բարդություն  (երկկողմանի  տոտալ  թոքաբորբ,  ուռուցքային ինտոքսիկացիա):  Մահվան  պատճառական կազմում կարդիվասկուլյար հիվանդությունները  միայն  երեք  դեպքի  ժամանակ  են  հանդիսացել  որպես  հիմնական հիվանդություն: Երկու դեպքում մահվան պատճառ է հանդիսացել թոքային զարկերակի թրոմբոէմբոլիան,  մեկ  դեպքի  ժամանակ  էլ  հիդրոցեֆալիան:  Երեք  դեպքում  էլ  մահվան պատճառը  եղել  էր  իշեմիկ  ինսուլտը:  Ստուգիչ,    ճարպակալումով  ուղեկցվող  խմբում մահվան  պատճառական  կազմում  7  դեպքում  եղել  են  կարդիովասկուլյար հիվանդությունները,  երեքի  ժամանակ  իշեմիկ  ինսուլտը,  6  դեպքի  պարագայում ուռուցքը,  մեկական  դեպքերում  էլ  թոքային  զարկերակի  թրոմբոէմբոլիան  և  լյարդ- երիկամային  անբավարարությունը:  Այս  արդյունքները  սեկտորային  դիագրամների տեսքով բերված են գծապատկեր 11-ում և գծապատկեր 12-ում: ", "PD ադապտացված հարցաշարի ներքին համաձայնեցվածության (վստահելիության)  Cronbach’s  Alpha  գործակիցը  մեր դիտարկման  արդյունքում  կազմել  է  0.83,  որը  մեծ  ընդհանրություն  ունի  միջազգային մյուս  հրապարակումների  հետ  [Freynhagen  R.  et  al,  2006;  Andrés  J, et  al,  2012; Cappelleri  J,  et  al,  2014]:  Սրա  հիման  վրա  եզրակացվել  է,  որ  հայալեզու  հարցաշարն ունի  բարձր  վստահելիություն  և  կարելի  է  ընդունել  որպես  բնօրինակի  հավաստի թարգմանություն,  ուստի  կիրառվել  է  հետազոտվող  առանձին  խմբերում:  Հարցաշարի կիրառման  արդյունքում  պարզվել  է,  որ  ՑՆՊ  ցուցանիշն  ամենից  ուժգինն  է  ԿՑ հիվանդների խմբում և կազմում է 7.1±1.2 միավոր, որից հետո ՏՆ` 6.8±1.7 և հաջորդիվ ՀՀՆ  հիվանդների  խմբում`  6.6±1.5:  ԱՑ  ցուցանիշը  հասնում  է  առավելագույն ուժգնության ՀՀՆ հիվանդների խմբում` 9.0±1.0, ապա ԿՑ` 8.9±0.9, ապա ՏՆ խմբում` ապա  ԴՑՆ`  6.3±1.3,  ապա  ԿՑ`  6.0±1.1:  Ցավի  նեյրոպաթիկ  բաղադրիչը  ըստ PainDETECT հարցաշարի Վերջնարդյունք ցուցանիշի գերակշռում է ԱԼՑՆ հիվանդների խմբում, որտեղ կազմում է 28.8±5.8 միավոր, ապա ՀՀՆ` 28.3±5.2, ապա ԿՑ 28.1±5.9 հիվանդների  խմբում:  Այս  տվյալները  վկայում  են  այն  մասին,  որ  շաքարային դիաբետով  այն  հիվանդները,  ովքեր  ունեն  նեյրոպաթիա,  որն  ուղեկցվում  է  ցավային համախտանիշով,  ունեն  կայուն  մշտական  ցավ,  որը  պարբերաբար  կարող  է սաստկանալ`  անկախ  բուժման  առկայությունից:  Հաշվի  առնելով,  որ  դիաբետիկ պոլինեյրոպաթիային բնորոշ ԴՑՆ իր ընթացքով ավելի կայուն ընթացք ունի, այսինքն ցավին  այդքան  էլ  բնորոշ  չէ  նոպայաձև  բնույթը:  Պետք  է  նշել,  որ  ԱՑ  նման  բարձր ցուցանիշը հավանաբար պայմանավորված է բուժում չստացող հիվանդներով, քանի որ հիվանդությունը  կարող  է  հարաճել:  Այնուամենայնիվ,  հիվանդների  մեծ  մասի  մոտ ՑՆՊ  և  ՄՑ  ցուցանիշները  գրեթե  նույնն  են,  ինչը  հաստատում  է  նաև  սկրինինգային հարցաշարի  արդյունավետությունը:  Ըստ  PD  հարցաշարի  վերջնարդյունքի,  այսինքն ՆՑ  բնորոշ  ախտանիշների  ուժգնությունը  օբյեկտիվացնող  ցուցանիշի,  ԴՑՆ հիվանդների  խմբում  ՆՑ  եղել  է  26.1±5.7  միավոր:  Ըստ  հարցաշարի  արդյունքները դասակարգող  բանալու,  ցուցանիշը  գտնվում  է  19-38  միավորների  միջակայքում,  ինչը նշանակում  է,  որ  տվյալ  հիվանդների  մոտ  ցավը  մաքուր  նեյրոպաթիկ  բնույթ  է  կրում: ", "Այսպիսով, ճարպակալումը նշանակալիորեն բարձրացնում է կարդիովասկուլյար հիվանդություններով  պայմանավորված  մահացության  շանսը՝  նույնիսկ  դիաբետ չունեցողների շրջանում: Սակայն այս արդյունքը տվյալ վստահելիության  սահմանների պայմաններում վիճակագրորեն հավաստի չէ: ", "ԱՄՓՈՓՈՒՄ Ենթաստամոքսային  գեղձի  համալիր՝  արտազատիչ  և  ներզատիչ  հատվածների, ձևաբանական  փոփոխությունների  նկարագրման  և  վերլուծության  արդյունքում հայտնաբերեցինք,  որ  ախտաբանական  փոփոխություններ  երկրորդ  տիպի  շաքարային դիաբետի  ժամանակ  առաջանում  են  ինչպես  գեղձի  էկզոկրին,  այնպես  էլ  էնդոկրին հատվածում: Էկզոկրին հատվածի փոփոխությունները ներկայացված են լիպոմատոզով, միջացինար,  ներացինար  ֆիբրոզով,  ֆիբրոզ  հյուսվածքում  բորբոքումով,  ծորանների լուսանցքի  ձևի,  ծորաններում  առավելապես  խառը  բնույթի  պարունակության առաջացմամբ, ծորանային  էպիթելի փոփոխությամբ: Վերջինս ներկայացված է ինչպես պրոլիֆերատիվ (ռեգեներատիվ), դիսռեգեներատոր,  այնպես էլ  ատրոֆիկ փոփոխություններով: ", "Համեմատելով  այս ձևաբանական  փոփոխությունները շաքարային դիաբետ  ունեցող խմբի և  ստուգիչ խմբի  համապատասխան ձևաբանական փոփոխությունների  հետ՝  բացահայտեցինք    հետևյալը.  լիպոմատոզը,  որը  առկա  էր, ինչպես հիմնական, այնպես էլ ստուգիչ խմբում,  վիճակագրորեն հավաստի զուգակցում չտվեց  ինչպես  դիաբետով  հիվանդ  առանց  ճարպակալման  և  ճարպակալումով ուղեկցվող  խմբում  (χ2=2,49,  p>0,05),  այնպես    էլ  դիաբետով  հիվանդ  և  ստուգիչ  խմբի վիճակագրական վերլուծության արդյունքում           (χ2=1,08, p>0,05): Այսինքն՝ ացինար հյուսվածքը  տեղակայող  այս  ախտաբանական  գործընթացը,  պայմանավորված  չէր  ոչ շաքարային    դիաբետ,  ոչ  էլ  «առանց  ճարպակալում»,  «ճարպակալում»  ֆենոտիպային գործոններով:  «Միջացինար  ֆիբրոզ»  ձևաբանական  գործընթացի  վերլուծության արդյունքում  պարզեցինք,  որ  վիճակագրորեն  հավաստի  տարբերություն չկա դիաբետով  հիվանդ  երկու  ֆենոտիպերի  միջև  (χ2=6,88,  p>0,05),  իսկ  հիմնական  խմբի  և ստուգիչ  խմբի  միջև  առկա  է  վիճակագրորեն  հավաստի  տարբերություն  (χ2=12,69, p<0,05):  Այսինքն՝  միջացինար  ֆիբրոզ  ախտաբանական  գործընթացը  դիաբետով պայմանավորված  ախտաբանական  փոփոխություն է:  Վերջինս  ֆենոտիպով պայմանավորված չէ:  Ներացինար ֆիբրոզ  ախտաբանական գործընթացի վերլուծությունը  տվեց  համանման  արդյունք.  Վիճակագրորեն  հավաստի  զուգակցումը հիմնական  խմբի  առանց  ճարպակալում  և  ճարպակալում  ֆենոտիպերի  միջև բացակայում  էր  (χ2=7,24,  p>0,05),  իսկ  հիմնական  և  ստուգիչ  խմբերի  միջև  առկա  էր վիճակագրորեն  հավաստի  կապ  (χ2=72,  p<0,0001):  Դա  նշանակում  է,  որ  ներացինար ֆիբրոզը նույնպես  պայմանավորված էր շաքարային դիաբետ գործոնով: ", "Գրականության մեջ չհաջողվեց գտնել հստակ տվյալներ դիաբետին բնորոշ ներացինար ֆիբրոզի  վերաբերյալ:  Մեր  հետազոտության  ժամանակ  ստացանք  վիճակագրորեն հավաստի արտահայտված կապ, ուստի մեծ համոզմունքով կարելի է ենթադրել, որ այս գործընթացը  «մաքուր» դիաբետ  ասոցացված  գործոն  է:  Ենթադրաբար  կարելի եզրակացնել,  որ  ներացինար  ֆիբրոզի  տեղամասերը  իրենցից  ներկայացնում  են  նաև նախկին  Լանգերհանսյան  կղզյակներ:  Հավանաբար  դա  է  պատճառը,  որ  այս գործընթացը  դիաբետով  հիվանդների  խմբում  լավ  է  արտահայտված:  «Բորբոքումը հենքում»  գործընթացի  վերլուծության  ժամանակ  հայտնաբերվեց  հետևյալը.  դիաբետով հիվանդների  խմբում    վիճակագրորեն  հավաստի  զուգակցումը  բացակայում  է  (χ2=0,14, p>0,05):  Հավաստի  տարբերություն  չհայտնաբերվեց  հիմնական  և  ստուգիչ  խմբերի վերլուծման  ժամանակ (χ2=3,8,  p=0,05):  Հյուսվածաբանական  հետազոտության ժամանակ նկատելի զուգակցում էր նկատվում միջացինար ֆիբրոզի և բորբոքման միջև: ", "Մեր  հետազոտության  ժամանակ  կոնգո  կարմիրով  ներկումը  նախատեսել  էինք կիրառել  ներկղզյակային ամիլոիդային  դեպոզիտները  հայտնաբերելու  համար: ", "Սակայն,  հետազոտության  ժամանակ  դրական  արդյունքներ  ստացանք  ոչ  միայն կղզյակներում, այլ նաև հենքային բաղադրիչներում՝ հարանոթային, հարգանգլիոնար և ֆիբրոզ  հյուսվածքում:  Գրականության  մեջ  գտանք  տվյալներ,  որ  իսկապես ենթաստամոքսային  գեղձի  ամիլոիդային  ախտահարումները  կարող  են  տարածուն բնույթ կրել և չընդգրկել միայն կղզյակները [116]: Սակայն այդ աղբյուրում նշվում էր, որ տարածուն  ախտահարումը  ուղղակիորեն  կապված  է  կղզյակային  ամիլոիդային ախտահարման  սրության  հետ:  Մեր  հետազոտության  մեջ,  հայտնաբերում  էինք հենքային  ամիլոիդային  դրական  ռեակցիա՝  առանց  կղզյակային  ամիլոիդային դեպոզիտների:    Այսինքն՝  կոնգո  կարմիրով  դրական  ռեակցիա  ստացվում  էր  այն հատվածներում,  որոնք  պարունակում  էին  սպիտակուցային  բաղադրիչ:  Այդ  իսկ պատճառով  էլ  տարբերակման  համար  ներմուծեցինք  երրորդ    հյուսվածաքիմիական մեթոդը՝ ներկումը ըստ  Վան-Գիզոնի՝ շարակացահյուսվածքային թելերի հայտնաբերման  և ամիլոիդային տարրեր պարունակող հատվածներից տարբերակման համար:  Արդյունքում,  համեմատելով  կոնգո-դրական  և  ֆուքսին-բացասական արդյունքները,  բացահայտեցինք  հետևյալը.  դիաբետ  ունեցող  և  ճարպակալումով ուղեկցվող  խմբում  այս  երկու  ներկումների  տարբերությունը  կազմեց  7  (25,9%),  իսկ առանց  ճարպակալում  ֆենոտիպով  խմբում  տարբերությունը  5  էր  (21,7%),:  Այս  երկու ֆենոտիպերի    միջև  ներկումների  տարբերության  առումով  վիճակագրորեն  հավաստի տարբերություն  չկար (χ2=0,11,  p>0,05):  Սակայն,  համեմատելով  ստուգիչ  խմբի արդյունքների  հետ,  ստացանք  վիճակագրորեն  հավաստի  տարբերություն  (p<0,05): ", "Այսինքն՝  ենթաստամոքսային  գեղձի  ստրոմալ  բաղադրիչների  անոթահենքային  այս դիսպրոտեինոզը  պայմանավորված  է  շաքարային  դիաբետ  գործոնով  և  ոչ  թե ֆենոտիպով:  Ճիշտ է,  կոնգո  կարմիրով  ներկումը  սպեցիֆիկ է  ամիլոիդի հայտնաբերման  համար,  սակայն  սպեցիֆիկ  չէ  ամիլոիդի  տեսակի՝  նախորդող սպիտակուցի,  հայտնաբերման  համար,  ուստի  կարող  ենք  միայն  եզրակացնել ենթաստամոքսային  գեղձի  հենքային  կոմպոնենտների  և  ծորանների  դիաբետ– ասոցացված սպիտակուցային դիստրոֆիայի՝ «ամիլոիդոզի» առկայության մասին: Բայց պնդել,  որ  այս  հենքային    ամիլոիդային  ախտահարումների  «մեղավորը»  դարձյալ ամիլինն է, չենք կարող: ", "«Աղիքային  էպիթելի  տիպի  մետապլազիա»  ձևաբանական  փոփոխությունը հետազոտության  ժամանակ  սկսեցինք  նկարագրել  միայն  նյութի  առաջնային վերլուծությունից հետո, երբ նկատեցինք  այս գործընթացի  առկայությունը ենթաստամոքսային գեղձի  հյուսվածքում:  Գրականության  մեջ  նկարագրված տվյալները,  որոնք  կապված  են  ենթաստամոքսային  գեղձում  «աղիքային  տիպի» կառույցների  հայտնվելու  հետ,  վերաբերում  են  հիմնականում    ենթաստամոքսային գեղձի  քաղցկեղին  [117]:  Այն,  որ  այս  գործընթացը  առկա  է  նաև  երկրորդ  տիպի շաքարային  դիաբետի  ժամանակ,  գրականության  մեջ  գտնել  չհաջողվեց::    Միայն տվյալներ  են  հայտնի  դիպեպդիլ-պեպտիդազա  4-ի  ընկճողների (գլիպտինների ընտանիք-Nesina [aloglyptine],  Onglyza[saxaglyptine])  և գլյուկագոնանման պեպտիդ -1-ի միմետիկների (Victosa,[lyraglutide], Bydureon [exenatide]) կանցերոգեն և ենթաստամոքսային  գեղձում  դիսպլազիայի  առաջացման  կողմնակի  էֆեկտի  մասին [118]:  Վերջինս  էլ,    որոշ  մետաանալիտիկ  հետազոտությունների  արդյունքում,  ժխտվեց [119]:  Այս  գործընթացի  վերլուծության  արդյունքում  բացահայտեցինք,  որ  այն հայտնաբերվում  է  երկրորդ  տիպի  շաքարային  դիաբետ  ունեցող  հիվանդների  խմբում: ", "Այս  խմբում,  ֆենոտիպերի  միջև,  ըստ  այս  գործընթացի  վիճակագրորեն  հավաստի տարբերություններ չկային (χ2=0,04, p>0,05): Նշենք, որ այս գործընթացը տեղի ուներ նաև ստուգիչ  խմբում,  սակայն  այս  խմբի  և  դիաբետ  ունեցող  խմբի  միջև  առկա  էր վիճակագրորեն հավաստի տարբերություն (χ2=20.5, p<0.0001): Այսինքն աղիքային տիպի մետապլազիան դիաբետ-ասոցացված ախտաբանական գործընթաց է: Այս գործընթացը կարող  է  համարվել  նախաքաղցկեղային,  այնպես  ինչպես,  աղիքային  մետապլազիան նախաքաղցկեղային  է  ստամոքսի  քաղցկեղի  առաջացման  համար:  Նշենք,  որ  մեր հետազոտված դեպքերից մեկում, աղիքային էպիթելի տիպի մետապլազիա-դիսպլազիա և  ծորանային  ինտրաէպիթելիալ  նեոպլազիա  տրանսֆորմացիան  մենք  հայտնաբերել ենք:  Այդուհանդերձ,  մեկ  դեպքի  վրա  հիմնվելով,  հավաստիության  մասին  խոսելն անիմաստ  է:  Միգուցե,  եթե  հիվանդները  այլ  բարդություներից  չմահանային  և  երկար ապրեին,    ենթաստամոքսային  գեղձի  քաղցկեղը  դիաբետով  հիվանդների  մոտ  ավելի հաճախ  նկարագրվեր:  «Աղիքային  տիպի  մետապլազիա  ենթաստամոքսային  գեղձում» պրոցեսի  ախտածնության  վերաբերյալ  նույնպես  հստակ  տվյալներ  գտնել  չհաջողվեց: ", "Ստորև ներկայացվում են կլինիկական դեպքեր, որոնցում առանձին հիվանդների օրինակով արտացոլված են հետազոտության շրջանակներում ստացված տվյալները. Կլինիկական  դեպք  N1  Հիվանդ՝  Պ․Հ․,  61  տարեկան,  իգական  սեռի։  Շուրջ  10 տարի  է,  ինչ  գանգատվում  է  վերջույթների  թմրածությունից  և  սաստիկ  ցավերից: ", "Ցավերը  տեղակայված  են  վերին  և  ստորին  վերջույթներում,  սակայն  ավելի արտահայտված  են  ոտքերում:  Ցավերը  հիվանդի  կողմից  նկարագրվում  են  որպես այրոց, ծակծկոց, հիշեցնում են «մրջյունների վազք, տաք ալիք, էլեկտրական հոսանքի զգացողություն»,  կրում  են  մշտական  բնույթ,  սակայն  պարբերաբար  կարող  են  նաև սրվել  և  ընթանալ  նոպայաձև:  Անամնեզում  նշվում  է  12  տարվա  վաղեմության շաքարային դիաբետ: Շուրջ 5 տարի է, ինչ ստանում է ինսուլինաթերապիա: ", "Աղյուսակ 13. Մեզի դերիվացիայի օրթոտոպիկ միզապարկի եղանակով վիրահատված հիվանդների ուռուցքի փուլի և հետվիրահատական ուշ մահացության միջև կապը Հիվանդության Հետվիրահատական մահ Ամբողջ p-արժեք Ոչ Այո pT2N0M0  փուլով  ախտորոշված հիվանդների մոտ  առձանագրվել է հետվիրահատական  ուշ  մահացության  ավելի  բարձր  հավանականություն:  Նշվածի փուլ pT2N0M0 pT3N0M0 pT4N0M0 pT2-4N1M0 Ամբողջ հավանական  բացատրությունը  կարող  է  լինել  այն  հանգամանքը,  որ  pT2N0M0  փուլով ախտորոշված  հիվանդների  թիվը  առավելագույնն  էր  տվյալ  եղանակով  վիրահատված հիվանդների խմբում: ", "Աղիքային կոնդուիտ Աղիքային կոնդուիտի եղանակով վիրահատվել են 116 հիվանդներից միայն 15-ը (12.9%):  Հսկողության  տարիների  ընթացքում  մահը  առձանագրվել  է  4  հիվանդի  մոտ: ", "Վերլուծելով  և  համեմատելով  էնդոկրին  պանկրեասի՝  կղզյակների  միջին  թվի, կղզյակի միջին տրամաչափի և նրանում բջիջների միջին թվերի տվյալները, եկանք այն եզրակացության,  որ  դիաբետով  հիվանդ    առանց  ճարպակալման  և  ճարպակալումով ֆենոտիպերի  խմբերում,  այս  պարամետրերի  միջինների  միջև  վիճակագրորեն հավաստի  տարբերություններ չկային (p>0.05):  Այսինքն՝  երկու  ֆենոտիպերի պարագայում էլ  առկա էր  ինսուլինային  տարբեր  աստիճանի բացարձակ անբավարարություն: Նույն այս պարամետրերի միջինների համեմատությունը ստուգիչ խմբի համանման  պարամետրերի հետ,  տվեց վիճակագրորեն հավաստի տարբերություններ (p<0,001): Վերլուծելով ստուգիչ խմբում  տեսադաշտում կղզյակների թվի,  նրանցում  էնդոկրինոցիտների  թվի,  նրանց  միջին  տրամաչափի  պերցենտիլների հաշվման  հիման  վրա  կառուցված  աղյուսակային  տվյալները  և  արժեքները,  և  այդ տվյալները      համեմատելով  դիաբետով  հիվանդների  խմբում  ստացված  կվարտիլային արժեքների  հետ,  եկանք  հետևյալ  եզրակացության.    ստուգիչ  խմբի  5-րդ  պերցենտիլի արժեքը  կղզյակի    թվի  (կղզյակների  թիվը  10  տեսադաշտի  միջինում)  համար  3  է,  իսկ հիմնական  խմբի  համար  երրորրդ  կվարտիլը,  այլ  կերպ  ասած  75-րդ  պերցենտիլի արժեքն  է  3:  Ստուգիչ  խմբի  5-րդ  պերցենտիլը  կղզյակի  միջին  տրամաչափի  համար արտահայտված  մմ-ով  0,2  է,  իսկ  հիմնական  խմբի  երրորդ  կվարտիլը  0,25  է: ", "Համեմատության  համար  ստուգիչ  խմբի  75-րդ  պերցենտիլը  0.4  մմ  արժեքն  ունի: ", "Կոորդինատոր  փորձերը.  մատ-քթային  և  կրունկ-ծնկային  փորձերը  երկկողմանի կատարում է  վրիպումով`  հիպոմետրիայով։  Ռոմբերգի  դիրքում  ճոճվում է։ ", "Համեմատելով  ամիլոիդային  դեպոզիտներով  ախտահարումը  դիաբետով  հիվանդ երկու  ֆենոտիպերի  միջև՝  ստացանք    վիճակագրորեն  հավաստի  զուգակցում  (χ2=11,8, p<0,0001):  Վիճակագրորեն  հավաստի  զուգակցում  (p<0.001)    ստացանք  նաև  ստուգիչ խմբի  հետ  համեմատության  արդյունքում:  Քանի  որ  ամիլոիդային  ախտահարումները առավելապես հայտնաբերել էինք ճարպակալումով ուղեկցվող խմբում, ուստի կարելի է եզրակացնել, որ կղզյակների ամիլոիդային ախտահարումը բնորոշ առանձնահատկություն  է    ճարպակալումով  ուղեկցվող  դիաբետով  այն    հիվանդների համար, որոնք ինսուլինառեզիստենտ են: ", "Ներկղզյակային  բորբոքումը  վերլուծելիս՝ ստացանք  հետևյալ  արդյունքները. վիճակագրորեն  հավաստի  զուգակցում  էր  առկա  դիաբետով  հիվանդ  երկու ֆենոտիպերի  միջև  (χ2=18,  p<0,0001):  Քանի  որ լավ  արտահայտված  բորբոքում հայտնաբերել  էինք  առանց  ճարպակալման  ֆենոտիպի  պարագայում,  ուստի  կարելի  է եզրակացնել,  որ  այն  բնորոշ  ախտաբանական  գործընթաց  է  դիաբետով  հիվանդ  այս ֆենոտիպի  համար:  Համեմատելով  դիաբետով  հիվանդ  երկու  խմբերում  առկա ձևաբանական  փոփոխությունների  վրա  կառուցված    գծապատկերները՝  եկանք  այս եզրակացության.  կղզյակների  մինիմալ  թիվ (1)  ունենալու  դեպքում  առանց ճարպակալման  ֆենոտիպին  բնորոշ    ձևաբանական  փոփոխությունները  հետևյալներն են՝ ներացինար  ֆիբրոզ, միջացինար  ֆիբրոզ, ներկղզյակային բորբոքում: ", "Ճարպակալումով  ֆենոտիպի  պարագայում  կղզյակի  վնասումն  ապահովող  առաջին երեք  փոփոխությունները  հետևյալներն  էին.  ներկղզյակային  ֆիբրոզ,  ծորանային փոփոխություններ, ամիլոիդային դեպոզիտներ: "], "paragraph_source_docs": [2, 0, 0, 0, 0, 3, 0, 0, 0, 0, 0, 0, 0, 0, 0, 3, 3, 2, 2, 0, 0, 3, 0, 0, 0], "source_docs_file": "Medicine.json"}