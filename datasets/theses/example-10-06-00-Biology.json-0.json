{"paragraph_source_docs": [1, 1, 1, 1, 1, 1, 1, 1, 1, 1], "source_docs_file": "Biology.json", "paragraphs": ["Հարկ է նշել, որ կլանման փոփոխությունների տոկոսի մասեր կազմող արժեքների գրանցման  դեպքում  սովորական  սպեկտրաֆոտոմետրերը  հաճախ  չեն  բավարարում վերը  նշված  պահանջներին:  Այդ  հիմնախնդրի  սկզբունքային  լուծում  է  հանդիսանում դիֆերենցիալ  մեթոդների  կիրառությունը,  որի  էությունը  կայանում  է  հետևյալում. գրանցվում է ոչ թե հետազոտվող նմուշի բացարձակ, այլ դրա և համեմատական նմուշի կլանումների  տարբերությունը,  ընդ  որում,  համեմատական  նմուշը  պետք  է  ունենա հետազոտվող  նմուշի  կլանմանը  շատ  մոտ  կլանում:  Այսպիսի  մոտեցման  դեպքում հնարավոր  է  չափումների  զգայունությունը  մեծացնել  5-6  անգամ:  Ինչպես  բացարձակ, այնպես  էլ  դիֆերենցիալ  կլանման  սպեկտրասկոպիայի  մեթոդի  հիմքում  ընկած  է Բուգերի, Լամբերտի, Բերի (ԲԼԲ) օրենքը, ըստ որի, եթե հետազոտվող նմուշի լուծույթով կյուվետի  վրա  ընկնող  լուսային  հոսքի  ինտենսիվությունը  I0 է,  իսկ  կյուվետից  դուրս եկող  լույսի  ինտենսիվությունը՝  I,  ապա  լուծույթի  օպտիկական  խտությունը  կորոշվի հետևյալ արտահայտությամբ  [53]. A lg   0 lg T  cl (22) որտեղ   Т-ն   նմուշի   բացթողնման   գործակիցն   է,   -ն   կոչվում   է   կլանման   մոլային գործակից,  l-ն  օպտիկական  ուղու  երկարությունն  է,  с-ն՝  լուծույթի  կոնցենտրացիան: ", "Ստույգ սպեկտրաֆոտոմետրիկ չափումներ կատարելու համար անհրաժեշտ է նաև մեծ ճշտությամբ  ընտրել  ալիքի  երկարությունը,  իսկ չափումները  հիմնականում նպատակահարմար  է  իրականացնել  առավելագույն  կլանման  տիրույթում:  Բացի  այդ, փորձերի ճշգրտության համար կարևոր է նաև օպտիկական խտությունների տիրույթը: ", "Ժամանակակից  սպեկտրաֆոտոմետրերը  թույլ  են  տալիս  չափելու  օպտիկական խտությունը  0А4  միջակայքում,  սակայն  ստացվող  արժեքների  ճշգրտությունը  այդ միջակայքի  տարբեր տեղամասերում  տարբեր կլինի: Օպտիկական խտության որոշման հարաբերական սխալը արտահայտվում է հետևյալ բանաձևով [142]. A  I   I0 lg e A 10A (23) Նկար  9-ում  բերված  է  А/А  հարաբերական  սխալի  կախվածությունը  օպտիկական խտության  չափվող  մեծությունից՝  А-ից,  երբ  սպեկտրաֆոտոմետրի  բաց  թողնման սանդղակի  ճշգրտությունը՝  I/I0  հարաբերությունը,  1 է:  Բերված  գծապատկերից երևում  է,  որ  չափումների  համար  օպտիմալ  տիրույթն  ընկած  է  0,2-0,7  միջակայքում: ", "Երկճառագայթ սպեկտրաֆոտոմետրերում (նկ. 10) լույսի ճառագայթը մոնոքրոմատորից դուրս  գալով՝  բաժանվում  է  երկու  փնջերի,  որոնք  մոդուլյատորների  միջոցով հաջորդաբար ընկնում են երկու միանման կյուվետների վրա, որոնցից մեկում գտնվում է համեմատական,  մյուսում՝  չափվող  նմուշը:  Այդ  կյուվետներից  դուրս  եկող  լույսի փնջերը ընկնում են ընդունիչի վրա: Սարքի համապատասխան խցիկներում նմուշներով կյուվետների  տեղակայումից  հետո  գրանցվում  է  դրանց  կլանումների  տարբերության արժեքը  և  ստացվում  է  համապատասխան  սպեկտրը:  Չափումների  ճշգրտության հետագա  մեծացումն  իրականացվել  է  բարձր  զգայունությամբ  սպեկտրաֆոտոմետրերի մշակման միջոցով:  Սակայն նմանատիպ  արդյունքի կարելի է հասնել սպեկտրաֆոտոմետրի  արդիականացման  միջոցով,  քանի  որ  հին  սերնդի  սարքերն ունեն  շատ  բարձր  զգայունությամբ  օժտված  օպտիկական  և  մեխանիկակական բնութագրեր [142]: ", "Փորձարարական հետազոտությունների ճշգրտության մեծացման նպատակով մեր կողմից  իրականացվել  է  բավականին  բարձր  օպտիկական  զգայունությամբ  (510-4 օ.մ.) օժտված    PYE    Unicam-SP8-100    (Անգլիա)    սպեկտրաֆոտոմետրի    արդիականացում ժամանակակից տեղեկատվական տեխնոլոգիաների՝ տվյալների հավաքման և LabView միջավայրում ծրագրային ապահովմամբ համապատասխան սարքավորման միջոցով: ", "Ժամանակակից  սարքերի  ստեղծման,  ինչպես նաև  վերը  նշված  տեխնոլոգիաների մշակման  ասպարեզում  համաշխարհային  վարկանիշ  ունի  National Instruments կազմակերպությունը,  որն  արտադրում  է  փորձարարական  հետազոտություններն ավտոմատացնող  և  LabView  միջավայրում  տվյալների  կուտակման  համար նախատեսված  բազմապիսի  սարքավորումներ [143,144]:  LabView ծրագրային միջավայրն  օժտված  է գրեթե  անսահմանափակ  հնարավորությամբ,  քանի  որ  թույլ  է տալիս  նախագծել  և  կառուցել  երևակայական  (վիրտուալ)  սարքավորումներ,  որոնց միջոցով  կարելի  է  ուսումնասիրել  տարբեր  իրական  պրոցեսներ,  այդ  թվում  նաև՝ լաբորատոր  և  արտադրական:  Այս  տեսակետից,  de  facto  NI  ծրագրային  և սարքավորումային միջոցները հանդիսանում են ստանդարտներ [143,144]: ", "PYE Unicam-SP8-100 սպեկտրաֆոտոմետրի       արդիականացման համար ընտրվել է DAQ USB 6008 քարտը, որն ունի ութ անալոգային մուտքեր, որոնք կարող են օգտագործվել  ընդհանուր  հողակցման  նկատմամբ  ութ  լարումների  չափման  համար (RSE  համակարգ):  Այդ  մուտքերն  օգտագործվել  են  հետևյալ  կերպ  (նկ.  11).  0-ական մուտք՝ ներմուծվում է կլանմանը համապատասխանող ազդանշանը (լարումը), մուտք 1 –  “բացթողում”,  մուտք  2  –  առաջին  բջջի  “ջերմաստիճանը”,  3-5  մուտքեր՝  երկրորդ, երրորդ և չորրորդ բջիջների “ջերմաստիճաններ”, 6 և 7 մուտքեր՝ “պահեստային”: ", "Համակարգչի  և  սպեկտրաֆոտոմետրի  աշխատանքների  սինքրոնացման  համար օգտագործվել  են  երկու  տրամաբանական ազդանշաններ,  որոնք  սպեկտրաֆոտոմետրի ծրագրային  բլոկից տրվում  են USB 6008  քարտի  թվային  մուտքերին:  Երբ  հաղորդվում  է տրամաբանական  ազդանշան՝  տեղի  է  ունենում  սարքի  կողմից  ալիքի  երկարության փոփոխություն  այն  միջակայքում,  որը  տրվում  է  ծրագրի  կողմից,  ինչը  հանդիսանում  է սպեկտրի գրանցման պայման: ", "Նկար  9.  А/А  սխալի  կախվածությունը  А-ի արժեքներից: ", "չափվող Նկար 10. Երկճառագայթ դիֆերենցիալ սպեկտրաֆոտոմետրի կառուցվածքը: "]}