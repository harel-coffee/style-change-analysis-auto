{"paragraphs": ["Ռալֆ  Վուդը  իր  «Ջոն  Չիվերի  պարկեշտ  և  բարեգութ  մարդասիրությունը»  («The Modest  and  Charitable  Humanism  of  John  Cheever»)  հոդվածում  նույնպես  պնդում  է,  որ Չիվերի  պատմվածքներում հաճախ է շոշափվում մարդկային կյանքի հակասությունների  թեման։  Այն  կարող  է  արտաքուստ  լինել  զավեշտալի,  սակայն Jersey: Princeton University press, 2001, p. 166-167. Literature Vol. 35, No. 4 (Winter), Duke University Press, 1989, p. 509. հիմքում՝  ողբերգական146: ", "Երկու  գրականագետները կարևորում  են  Չիվերի պատմվածքներում  հերոսների  կերպարների  ընդհանրությունը։    Չիվերի  հերոսները հաճախ  են  գտնվում  վախի,  անապահով  վիճակի  և  կասկածի  իրավիճակներում,  որում երբևէ չեն հայտնվել և ելք են փնտրում այս իրավիճակից ազատվելու համար։ ", "Ժամանակակից ընտանիքը, մարդու հասարակական դիրքը Չիվերի ուշադրության  կենտրոնում  են։  Նրա  պատմվածքներում  միջին  դասի  ամերիկյան ընտանիքի անդամների միջև բախումն անխուսափելի է։ Այն  կարող է պայմանավորված լինել թե՛ հասարակական կարգուկանոնի հետ անհամաձայնությամբ, թե՛ սոցիալական և  անձնական    դրդապատճառներով։  Այս  աններդաշնակությունները  հանգեցնում  են մարդու  մեկուսացմանը  և  օտարմանը  ոչ  միայն  հասարակությունից,  այլ  նաև ընտանեկան միջավայրից։ ", "«Ամառանոցային ամուսին»   («The Country Husband», 1954)  պատմվածքում   Ջոն Չիվերը  ներկայացնում  է  ընտանեկան  հարաբերությունների  ճգնաժամային  պատկերը: ", "Ինքնաթիռով  տուն թռչելիս  պատմվածքի գլխավոր հերոս Ֆրենսիս Ուիդը հայտնվում է չնախատեսված  իրավիճակում։    Տեխնիկական  խնդիրների  պատճառով  ինքնաթիռն արտակարգ  վայրէջք  է  կատարում։    Ֆրենսիսը  լի  է  տեղի  ունեցածի  մասին  կնոջը  և երեխաներին  պատմելու  ցանկությամբ,  սակայն  տուն    մտնելուն  պես    հանդիպում  է ընտանիքի  անախորժ  մթնոլորտին.  երեխաները  բղավում  են,  վիճում  միմյանց    հետ, կինը      նյարդային  վիճակում    է։  Տեղի  ունեցածից    Ֆրենսիսի  պատմելու    ցանկությունը մարում  է։  Ավելին՝  ընտանիքի  անդամներին  առանձնապես  հետաքրքիր  էլ  չէ  նրա  հետ տեղի ունեցածը։ "], "paragraph_source_docs": [4, 4, 4, 4, 4], "source_docs_file": "Literature.json"}