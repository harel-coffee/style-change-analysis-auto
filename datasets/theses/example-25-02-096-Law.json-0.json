{"paragraphs": ["Ելնելով  այն  հանգամանքից,  որ  իշխանության  բոլոր  երեք  ճյուղերը  սերտորեն կապված  են  միմյանց  հետ  ու  սահմանադրական  պլանում  ձգտում  են  ղեկավարել  մեկը մյուսին,  գրում  է  Ե.  Գրեսմանը,  ապա  դժվար  է  ենթադրել,  որ  «պետության  ազատ  ու արդյունավետ  կառավարման  համար  միամգամայն  անհրաժեշտ  իշխանությունների բաժանման մակարդակ պետք է գտնվի ու համապատասխան ձևով պահպանվի երկար ժամանակի ընթացքում»105: ", "Այս  ամենի  հիման  վրա,  շարունակում  է  հեղինակը,  այն  հարցադրումը,  որի համաձայն, օրինակ, ԱՄՆ-ում օրենսդրական գործառույթները կարող են իրականացվել միայն  կոնգրեսի  կողմից`  երկպալատ  հիմքի  վրա,  գործադիր  իշխանության գործառույթները  պետք  է  իրականացվեն  բացառապես  նախագահի,  կամ  նրա լիազորության  տակ  գտնվող  մարմինների  կողմից,  իսկ  դատական  գործառույթները, համաձայն Սահմանադրության 3-րդ հոդվածի, միայն դատարանների ու դատավորների կողմից,  «մտավոր  առումով  անազնիվ,  իսկ  պատմականորեն  սխալ»106  կդիտվի,  եթե հղում կատարենք Մոնտեսքյոյի ու Մեդիսոնի աշխատանքներին: ", "Այսպիսի  գնահատականի  պատճառներից  մեկը  կայանում  է  նրանում,  որ  նման մոտեցման  դեպքում  իշխանության  երեք  ճյուղերից յուրաքանչյուրի  կողմից իրականացվող  գործառույթների  ողջ  բազմազանությունից,  գիտակցաբար  կամ անգիտակցաբար,  բացառվում  են  նման  կամ  խառը  գործառույթները»107:  Իսկ  սա հակասում  է  իշխանությունների  բաժանման  տեսության  գործնական  կիրառությանը իրականությունում:  Բացի  այդ,  իշխանությունների  բաժանման  նման  «մաքուր»  կամ «ծայրահեղական»  տեսության  առաջացումը,  չի  պաշտպանվում  պետաիրավական կառուցողականության փորձով, իրական կյանքով: ", "Այս կապակցությամբ  Արևմուտքի քաղաքական և իրավաբանական գրականության  մեջ  երբեմն  կարծիք  է  արտահայտվում,  որ  «իշխանությունների բաժանման  «ֆորմալիստական»  մոտեցումը  «քայքայիչ»  ազդեցություն  ունի  պետական մեխանիզմի գործունեության օբյեկտիվ ուսումնասիրության և  տարբեր իշխանությունների  օպտիմալ  փոխազդեցության  խնդիրների  լուծման  տեսանկյունից108: ", "Այն  թույլ  չի  տալիս  «ճշգրիտ  նկարագրել  ժամանակակից  դաշնային  կառավարությանը, ինչպես  նաև  օրենսդիր  և  գործադիր  իշխանությունների  փոխհարաբերությունների բնույթը109: ", "Արևմտյան գրականության և պետաիրավական կառուցվածքի գործունեության մեջ միայն իշխանությունների բաժանման ընդհանուր տեսությունը չէ, որ գոյություն ունի: Ոչ պակաս  հստակորեն  դրանք  արտահայտվում  են  նաև  այլ  հարաբերություններում, մասնավորապես  իշխանությունների  բաժանման  ընդհանուր  տեսության  ու  դրա կիրառման «ազգային» փորձի համադրման խնդիրները լուծելիս: ", "Արևմտյան  ակադեմիական շրջանակներում  տվյալ հարցի վերաբերյալ միանշանակ  պատասխան չկա,  կարծիքների  շրջանակը  միանգամայն լայն  ու տարաբնույթ  է:  Իշխանությունների  բաժանման  ընդհանուր  տեսության  գոյության փաստի  ընդունման  հետ  մեկտեղ  առկա  է  նաև  «երբեք  չվերջացող  և  միշտ իշխանությունների  բաժանման  վերաբերյալ  տարաձայնությունների  հանգեցնող»110 կարծիքը:  Գիտական  գրականության  մեջ  գոյություն  ունի  նաև  կարծիք,  որ  գոյություն ունի  իշխանությունների  բաժանման  ոչ  թե  ընդհանուր  տեսություն,  այլ  պարզապես սկզբունք: Իր գործնական մարմնավորման մեջ, այն, ամերիկացի գիտնական Բ. Զիգանի կարծիքով,  ուղղված  է  նրան,  որ  լուծի  ներքին  հակասական  խնդիրը՝  կապված պետաիրավական  այնպիսի  կառուցվածք  ստեղծելու  հետ,  որը,  մի  կողմից «բավականաչափ  իշխանական  կլիներ  սեփական  առաքելությունը  կատարելու  համար, իսկ  մյուս  կողմից  այնքան  ամենազոր  չէր  լինի  հասարակությանն  ու  առանձին մարդկանց  ճնշելու  համար:  Չէ՞  որ  հայտնի  է,  որ  անսահմանափակ  իշխանությունը, անկախ  այն հանգամանքից,  թե  որ մարմնի ձեռքերում է կենտրոնացած՝ թագավորի թե պառլամենտի, միշտ  պարունակում է անսահամանափակ բռնատիրության վերածվելու ռիսկը»111: ", "Իշխանությունների  բաժանումը,  որպես  սահմանադրական  սկզբունք,  և  ոչ  թե ընդհանուր  տեսություն  դիտարկելու  հանգամանքին  են  հարում  նաև  այլ  հեղինակներ: ", "Իշխանությունների բաժանման վերաբերյալ բավականին կայուն կարծիք է համարվում, առաջին հերթին այն, որ իշխանությունների բաժանումը ոչ թե անշարժ է, այլև դինամիկ գործընթաց: Երկրորդ հերթին, այն, որ սա ոչ թե ընդհանուր տեսություն է, այլև սկզբունք, որը  կապված  է  «իշխանության  կայուն  վերաբաշխման  ու  դրա  տարբեր  ճյուղերի  միջև հաշվեկշռի փոփոխության հետ»112: ", "Հնում  «հերձված»  ասելով  նկատի  էին  ունենում  եկեղեցու  դավանանքի  այս  կամ  այն մեկնաբանությունը  չընդունող  կամ  այլ  կերպ  քարոզող  կրոնական  ուղղությունները, մինչդեռ  «աղանդ»  ասելով'  հասկանում  էին  ոչ քրիստոնեական  կրոնները  (ինչպես  Եզնի­ կի  երկում'  գնոստիկները,  հեթանոսները,  պարսից  կրոնը  և այլն) 146: ", "University Law Review, 1989, N. 1, p. 17. N. 4, p. 575; Janda K. Berry J., Goldmam J., Huff E. The Challenge of Democraty. Government in America. Boston, Կարծիք  է  արտահայտվում,  որ  քանի  որ  յուրաքանչյուր  անկախ  պետությունում, անկախ  կառավարման  ձևից,  իշխանությունը,  վերջին  հաշվով  պատկանում  է ժողովրդին,  արմատավորվում  է  ժողովրդի  մեջ  ու  գոյություն  ունի  ժողովրդի  համար, ապա  տվյալ  դեպքում  տրամաբանական  է  խոսել  ոչ  թե  իշխանությունների,  այլև` պետական տարբեր մարմինների գործառույթների բաժանման մասին114: ", "Հետաքրքրություն  է  ներկայացնում  այն,  որ  տարբեր  երկրներում  ու  քաղաքական իրավիճակներում  իշխանությունը  ժողովրդին  պատկանելու  վերաբերյալ  առկա ելակետային  վարկածի  հիման  վրա  կատարվում  են  միանգամայն  հակասական եզրահանգումներ: ", "Ինչ  վերաբերում է  արևմտյան  երկրներին,  ապա  դրանցում  ժողովրդի համընդհանուր  և  միասնական  իշխանության  վերաբերյալ  նմանտիպ  վարկածի  հիման վրա  եզրակացություն  էր  կատարվում  իշխանությունների,  իսկ  երբեմն  էլ  նաև գործառույթների  ձևական-իրավաբանական  և  փաստացի  բաժանման  մասին:  Նույն եզրակացությունը  ամրագրվում  է  ընթացիկ  օրենսդրական  ու  սահմանադրական ակտերում: ", "Այսպես,  ԱՄՆ-ի  Սահմանադրությունում,  որտեղ  ամրագրված  է  իշխանության պատկանելը ժողովրդին, միևնույն ժամանակ սահմանվում է դրա փաստացի բաշխումը իշխանության տարբեր ճյուղերի միջև: Սահմանադրության 1-ին հոդվածն ամրագրում է, որ սահմանադրության մեջ  ամրագրված «օրենսդրական իշխանության լիազորությունները պատկանում են Միացյալ Նահանգների Կոնգրեսին, որը բաղկացած է  Սենատից  և  Ներկայացուցիչների  պալատից»:  2-րդ  հոդվածը  (բաժին  1)  նշում  է,  որ «գործադիր  իշխանությունն  իրականացվում  է  Ամերիկայի  Միացյալ  Նահանգների նախագահի  կողմից:  Վերջինս  իր  պաշտոնում  մնում  է  չորս  տարի  շարունակ...»:  Իսկ համաձայն (բաժին «Միացյալ  Նահանգների  դատական իշխանությունն  իրականացվում  է  Գերագույն  դատարանի  ու  այն  դատարանների կողմից, որոնք ժամանակ առ ժամանակ կհաստատվեն Կոնգրեսի կողմից»: ", "Այժմ,  որպես  մեջբերում  կարելի  է  նշել,  որ  չնայած  ամբողջականությանն  ու ձևակերպվածության  աստիճանի  վերաբերյալ  գոյություն  ունեցող  կարծիքների  լայն շրջանակին,  այնուամենայնիվ,  իշխանությունների  տարանջատման  տեսությունը գոյություն ունի, չնայած, որ այն այնքան էլ «ավարտուն» չէ: ", "Սկսած  Ջ.  Լոկից  ու  Շ.  Մոնտեսքյոից,  որոնց  անվան  հետ  են  կապում  տվյալ տեսության  ակտիվ  մշակումը,  և  վերջացրած  տվյալ  ոլորտի  մասնագետ  մեր ժամանակակիցներով,  մշակված  են  կոնկրետ,  համընդհանուր  դրույթներ,  որոնք կազմում  են  դիտարկվող  տեսության  հիմքը:  Ստեղծվեցին  իշխանությունների բաժանման  կոնցեպցիայի  հիմքն  ու  կաղապարը,  որոնք  կարելի  է  դիտարկել  որպես «ընդհանուր»  դրա  բոլոր  տարատեսակների  ու  տարբերակների  համար`  անկախ  այն հանգամանքից,  թե  որ  երկրում,  քաղաքական  ինչպիսի  ռեժիմում  է  այն  ընկալվում  ու մեկնաբանվում: ", "Իշխանությունների  բաժանման  տեսության  հիմքը  կազմող  ընդհանուր  և բավականին կայուն դրույթների մեջ կարելի է առանձնացնել հետևյալները. Ժողովրդավարական  համարվող  յուրաքանչյուր  երկրում,  օրենսդիր,  գործադիր  և դատական  իշխանությունները,  ոչ  միայն  սերտորեն  կապված  են  միմյանց  հետ միասնական  պետական  մեխանիզմով,  այլ  նաև  համեմատաբար  անկախ  են միմյանցից115: ", "Օրենսդիր,  գործադիր  ու  դատական  գործառույթներ  իրականացնող  պետական բարձրագույն  մարմինների  միջև  գոյություն  ունի  իշխանությունների  որոշակի հաշվեկշիռ, գործում է զսպումների ու հակակշիռների համակարգը: ", "Բոլոր  երեք  իշխանությունները,  որպես  կանոն,  գործում  են  կայուն  իրավական հիմքի  վրա:  Քանի  որ  օրենքները,  ինչպես  այդ  առթիվ  գրում  էր  Ջ.  Լոկը,  «ունեն  կայուն ուժ  ու  կարիք  ունեն  իրագործման  կամ  դրա  նկատմամբ  վերահսկողության,  ապա անհրաժեշտ  է,  որպեսզի  մշտապես  գոյություն  ունենա  այնպիսի  իշխանություն»,-  որը կհետևի դրանց իրականացմանը116: ", "Սակայն,  ամենևին  էլ  բոլոր  ժամանակակից  պետություններում  չէ,  որ  նման իրավական  հիմք  գոյություն  ունի:  Պատահական  չէ,  որ  ամերիկացի  որոշ  հեղինակներ մատնացույց են անում այն, որ ԱՄՆ Գերագույն դատարանը, անկախ իր կողմից քննվող գործերի  բազմազանությունից  ու  ստեղծված  նախադեպերից,  «այդպես  էլ  չկարողացավ ավելի  քան  երկու  հարյուրամյակի  ընթացքում  ստեղծել  օրենսդրության  պատմություն, որն անմիջապես կվերաբերվի իշխանությունների բաժանմանը»117: ", "Իշխանությունների  բաժանման  տեսության  ընդհանուր  կանխադրույթների  մեջ անհրաժեշտ  է  առանձնացնել  նաև  օրենսդիր  իշխանության  գերակայությունը:  Այն պահպանվում  է  միշտ`  անկախ  մյուս  իշխանությունների  հարաբերական  ինքնուրույ- նությունից  և  գործունեության  սահմաններից:  «Այն,  ինչ  օրենքը  կարող  է  ստեղծել ուրիշների  համար,-  պարզաբանում  է  Ջ.  Լոկը,  անհրաժեշտաբար  պետք  է  դրանցից բարձր լինեն: Իսկ քանի որ օրենսդիր իշխանությունը իրավունք ունի օրենքներ ստեղծել հասարակության  բոլոր  հատվածների  ու  բոլոր  անդամների  համար`  նրանց  համար` սահմանելով  նրանց  վարքագծի  կանոններ,  ապա  օրենսդիր  իշխանությունն անհրաժեշտության  դեպքում  պետք  է  նաև  գերագույն  համարվի,  իսկ  մյուս  բոլոր իշխանություններն էլ` բխեն դրանից ու ենթարկվեն դրան»118: ", "Իշխանությունների  բաժանման  տեսությունը  գործնականում  իրականացնելու հիմնական  ու  վերջնական  նպատակն  այն  է,  որպեսզի  թույլ  չտրվի  մեկ  անձի  կամ անձանց  խմբի  կողմից  պետական  իշխանության  բռնազավթումը  և  ապահովվի պետական  մեխանիզմի  և  ողջ  հասարակության  ամբողջականությունը:  Չնայած իշխանությունների բաժանման տեսության ընկալման որոշ  տարբերություններին, շատ հեղինակներ  միակարծիք  են  այն  հարցում,  որ  եթե  մեկ  անձի  կամ  մարմնի  ձեռքում կենտրոնացվի  ողջ  իշխանությունը,  ապա  ազատությունը  նման  պայմաններում  չի կարող  երկար  գոյատևել:  Իհարկե  «մենք  դեռևս  կարող  ենք  քվեարկել  չորս  տարին  մեկ անգամ:  Սակայն  այդ  ընտրությունները,  անխուսափելիորեն  կվերածվեն  ձևական հարցման, որտեղ քվեաթերթիկում գրանցված միակ պատասխանը կլինի «այո»119: ", "Իսկ ինչպե՞ս են իշխանությունների բաժանման տեսության հիմքը կազմող նշված և այլ  դրույթները  կիրառվում  գործնականում:  Ինչպիսի՞  գործոններ  են  ազդում  տվյալ գործընթացի  վրա:  Ինչո՞վ  է  պայմանավորված  իշխանությունների  բաժանման տեսության  կիրառման  ազգային  առանձնահատկությունը  այս  կամ  այն  երկրում:  Այս  և նմանատիպ այլ հարցերի համար միանշանակ պատասխան արևմտյան գրականության մեջ  չկա:  Սակայն,  եթե  փորձենք  ընդհանրացնել  տարաբնույթ  կարծիքները  և  կարճ Review. 1989, N. 3, p. 507. պատասխանենք  այս  հարցին,  ապա  պատասխանը  մոտավորապես  կհնչի  այսպես. ազգային  առանձնահատկությունը,  այնպես  ինչպես  իշխանությունների  բաժանման տեսության  վրա  ներգործություն  ունեցող  այլ  գործոններ,  այս  կամ  այն  երկրում պայմանավորվում  է  տվյալ  երկրի  զարգացման  առանձնահատկություններով,  դրա պետական  մեխանիզմի,  տնտեսության  ու  հասարակության  զարգացման  բնույթով  ու մակարդակով: ", "Ակհայտ  է,  որ  նման  օբյեկտիվ  գործոնների  առկայության  հետ  մեկտեղ  ոչ  պակաս կարևոր  դեր են  խաղում  նաև  սուբյեկտիվ գործոնները (մասնավորապես իշխանությունների  բաժանման  տեսությունը  ընդունելու  կամ  ժխտելու  հանգամանքը): ", "Առանց  դրա  պարզապես  անհնարին  կլինի  խոսել  այս  կամ  այն  երկրում  տվյալ տեսության  կիրառության  մասին:  Սա  ակնհայտ  է,  ինչպես  այն,  որ  կախված իշխանությունների բաժանման տեսության ընկալման ձևից, առաջնային և հետին պլան մղվող  դրույթների  ձևից,  պայմանավորվում  է  նաև  դրա  կիրառման  բնույթն  ու առանձնահատկությունները120: "], "paragraph_source_docs": [0, 0, 0, 0, 0, 0, 0, 0, 0, 3, 0, 0, 0, 0, 0, 0, 0, 0, 0, 0, 0, 0, 0, 0, 0], "source_docs_file": "Law.json"}