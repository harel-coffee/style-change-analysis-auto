{"paragraph_source_docs": [7, 7, 7, 7, 7, 7, 7, 7, 7, 7, 7, 7, 7, 7, 7, 7, 7, 7, 7, 7, 7, 7, 7, 7, 7], "paragraphs": ["Բազմակի  թիրախների  առկայության  դեպքում յուրաքանչյուր  սպեկտրի  մեջ առաջանում  են  թիրախների  քանակին  հավասար  պիկային  արժեքներ՝  մեկական յուրաքանչյուր  թիրախի  համար:  Այս  դեպքում  ևս  թիրախներից յուրաքանչյուրի հեռավորությունն  ու  արագությունը  որոշվում  են  թիրախին  համապատասխանող հաճախությունների  զույգի  միջոցով՝  ինչպես  և  մեկ  թիրախի  խնդրի  դեպքում:  Սակայն, սպեկտրալ վերլուծության արդյունքում ստացվում են միայն հաճախային պատկերները, իսկ  հաճախային  պիկերի  միջև  համապատասխանության  հարցը  մնում  է  անորոշ  և անհրաժեշտ է այդ բազմություններից ձևավորել ճիշտ զույգեր: ", "թիրախների առկայության դեպքում յուրաքանչյուր սպեկտրում առկա կլինեն հաճախային  պիկեր,  որոնցից  համադրությունների  ձևավորման  արդյունքում  ստանում ենք հնարավոր զույգերի       մատրից՝ աճ     նվազ աճ     նվազ աճ     նվազ աճ     նվազ աճ     նվազ աճ     նվազ աճ     նվազ աճ     նվազ աճ     նվազ Յուրաքանչյուր  հաճախային  զույգի,  համաձայն  (1.3.7)  և  (1.3.8)  բանաձևերի, համապատասխանում է հեռավորության/արագության որոշակի  արժեքներ: ", "Արդյունքում,  ստացվում  է,  որ  ունենք         թիրախներ  համապատասխան հեռավորություններով և արագություններով, ինչպես ցուցադրված է ստորև՝ (2.1.1) (2.1.2) Այս  զույգերից  միայն     հատն  է  համապատասխանում  իրական  թիրախների,  իսկ մնացածը հանդիսանում են կեղծ թիրախներ: ", "Ինչպես  ցույց  է  տրված  [86,87]  հոդվածներում  այս  խնդիրը  կարելի  է  լուծել փոփոխական  պարբերություններով  ԳՀՄ-ի  կիրառման  օգնությամբ:  Նշված  եղանակը թույլ է տալիս տարանջատել իրական թիրախները կեղծերից: Մոդուլացնող ազդանշանը իրենից ներկայացնում է  տարբեր  տևողություններով երկու հաջորդական պարբերություններ (նկ. 2.1 գ): Այս դեպքում յուրաքանչյուր եռանկյան համար ստացվում են տարբեր մատրիցաներ՝ բաղկացած իրական և կեղծ թիրախներից: Քանի որ իրական թիրախների  հեռավորություններն  ու  արագությունները  կախված  չեն  մոդուլացնող ազդանշանի ընտրությունից, ապա նրանց համապատասխան անդամները առկա կլինեն երկու  մատրիցաներում,  իսկ  կեղծ  թիրախներին  համապատասխանող  անդամները կտարբերվեն  միմյանցից՝  մոդուլացնող  ազդանշանների  պարբերությունների  հետ կապված  լինելու  պատճառով:  Սա  հնարավորություն  կտա  առանձնացնել  իրական թիրախները  և  լուծել  բազմաթիրախ  հայտնաբերման  խնդիրը:  Բայց  խնդրի  ամբող բարդությունը  կայանում  է  նրանում,  որ  այդ  գործողությունները  բավականաչափ  ծանր են և պահանջում են մեծ հաշվողական ռեսուրսներ: ", "Նկ. 2.1. Բազմաթիրախ խնդրի էությունը և դրա լուծման եղանակը, ա) և գ) – մոդուլացնող ազդանշանների տեսքեր, բ) և դ) – արագություն-հեռավորություն կախվածությունները համապատասխանաբար ա) և գ) մոդուլացնող ազդանշանների պարագայում Ինչպես  արդեն  նշվեց  ռադարի  գործողության  տեսադաշտում  գտնվող  ցանկացած օբյեկտ,  որը  ունի  ոչ  զրոյական  անդրադարձման  գործակից,  կունենա  իր  ներդրումը ընդունված  ազդանշանում:  Արդյունքում  բաբախող  հաճախությունը  տեղեկություն կպարունակի  ոչ  թե  մեկ,  այլ  բազմաթիվ  օբյեկտների  մասին:  Նկ.  2.2-ում  և  2.3-ում պատկերված  են  ընդունիչի  ելքում  ստացվող  արդյունարար  ազդանշանի  սպեկտրների օրինակներ  համապատասխանաբար շարժվող  թիրախի բացակայության  և առկայության դեպքերում: ", "Դժվար  չէ  նկատել,  որ  սպեկտրները  բավականին  հարուստ  են,  այսինքն պարունակում  են  ոչ  թե  մեկ  կամ  մի  քանի,  այլ  բազմաթիվ  պիկային  արժեքներով հաճախություններ:  Բնականաբար  հասկանալի  է,  որ  այդ  պիկային  արժեքներով հաճախություններից  շատ  քչերն  են  համապատասխանում  շարժվող  օբյեկտների,  իսկ մնացած  գերակայող  քանակությունը  համապատասխանում  է  շրջակա  միջավայրին: ", "Քանի  որ  ռադարների  հիմնական  խնդիրը  շարժվող  թիրախների  հայտնաբերումն  է  ու հեռավորության  չափումը,  ապա  ստացվում  է,  որ  ռադիոլոկացիոն  համակարգի ազդանշանների  մշակման  հանգույցի  կարևորագույն  խնդիրներից  է  շարժվող թիրախների տարանջատումը շրջակա անշարժ միջավայրից՝ կլատերից: ", "Այդ  խնդիրը  լուծվում  է  տարբեր  եղանակներով,  կախված  ռադարի  տեսակից  և կիրառության  ոլորտից:  Իմպուլսային  ռադարներում  ամենատարածվածը  «շարժվող թիրախների  ընտրության»  ալգորիթմն  է,  որի  էությունը  կայանում  է  հետևյալում՝ վերցվում  են  որոշակի  հեռավորության  համար  հաջորդական  իմուլսների  դեպքում գրանցված  ազդանշանները  և  անցկացվում  բարձրհաճախային  ֆիլտրով:  Արդյունքում հաստատուն բաղադրիչները,  որոնք  պայմանավորված  են  շրջակա  անշարժ միջավայրով  կճնշվեն:  Շատ  պարզ,  ցածր՝  սովորաբար  առաջին  կամ  երկրորդ  կարգի թվային  զտիչներ  են  կիրառվում  ժամանակայաին  տիրույթի  այն  ընտրույթների  համար, որոնք  համապատասխանում  են  որոշակի  հեռավորության,  բայց  հաջորդական իմպուլսների արձագանքների [94]: ", "Նկ. 2.2. Արդյունարար ազդանշանի սպեկտրը թիրախի բացակայության պարագայում (միմիայն կլատեր) Նկ. 2.3. Արդյունարար ազդանշանի սպեկտրը թիրախի առկայության պարագայում (կլատեր և թիրախ) Սա  իհարկե  շատ  հեշտ  և  արդյունավետ  տարբերակ  է,  բայց  ունի  մի  կարևոր պայման՝  այս  ալգորիթմի  կիրառման  համար  խիստ  պարտադիր  է,  որպեսզի ճառագայթվող  ազդանշանը լինի կոհերենտ: ", "Իմպուլսային ռադարների մեծամասնությունում  ապահովվում  է  ճառագայթվող  ազդանշանի  բավականին  մեծ կոհերենտություն,  բայց  ոչ  իմպուլսայիններում  կոհերենտության  պայմանը  միշտ  չէ  որ ապահովվում  է:    Սա  նշանակում  է,  որ  ոչ-կոհերենտ  ռադարների  դեպքում  այս ալգորիթմի  կիրառումը  դառնում  է  անհնար:  Ատենախոսությունում  դիտարկվում  է  ոչ- կոհերենտ ԳՀՄ-ԱԳ ռադարներում ազդանշանների թվային մշակումը, այդ պատճառով ակնհայտ  է,  որ  այս  դեպքում  «շարժվող  թիրախների  ընտրություն»  ալգորիթմի կիրառումը անօգուտ է: ", "Խնդրի  լուծման  միակ  ճանապարհը  ընդունած  ազդանշանում  կլատերի  հետագա ճնշումն  է,  որի  համար  օգտագործվում  են  տարբեր  եղանակներ [86,88]:  Այդ ալգորիթմների իրականացման համար պահանջում են ազդանշանների մշակման հզոր և  թանկարժեք  սարքավորումներ,  ինչը  բարձրացնում  է  համակարգի  ինքնարժեքը, դարձնելով  այն  ոչ  արդյունավետ:  [71]    աշխատանքում  առաջարկվում  է  պարզ  և էֆեկտիվ  եղանակ  միջավայրից  անդրադարձած  ազդանշանների  ճնշման  համար:  Այն իրականացվել  և  փորձարկվել  է  ներկայումս  մշակվող  համակարգի  նախատիպում  և փորձարկումների առաջին փուլում ապացուցել է իր էֆեկտիվությունը: ", "Հիմնական  գաղափարը  կայանում  է  հետևյալում:  Ենթադրվում  է,  որ  մեկ  չափման ժամանակահատվածի  ընթացքում  միջավայրը  չի  փոխվում  կամ  փոխվում  է  աննշան, ինչը չի կարող անդրադառնալ վերջնական արդյունքների վրա, հետևաբար շրջապատող միջավայրից  անդրադարձած  ազդանշանները  ունենալու  են  միայն  ժամանակային հապաղման  հետևանքով  առաջացած  հաճախային  շեղումներ:  ԳՀՄ-ի  աճման  և նվազման  հատվածներում  կստանանք  նույն  հաճախային  բաղադրիչները,  այսինքն միջավայրով  պայմանավորված  պիկերը  կունենան  միևնույն  հաճախությունը,  այնինչ շարժվող թիրախներով պայմանավորվածները՝ տարբեր: Սա շատ հարմար հանգամանք է, որը թույլ է տալիս երկու պարբերությունների սպեկտրալ պիկերի համեմատությամբ գտնել և վերացնել կլատերով պայմանավորված կեղծ թիրախները: ", "Սակայն  խնդիրը  մի  փոքր  բարդանում  է  բազամակի  թիրախների  առկայության դեպքում:  Տարբեր  թիրախներից  անդրադարձած  ազդանշանները  պարունակում  են տարբեր  հաճախային  շեղումներ՝  պայմանավորված  իրենց  հեռավորությունների  և արագությունների տարբերությամբ: Հավանականությունը այն բանի, որ երկու տարբեր թիրախներ  հաճախության  աճելու  և  նվազելու  հատվածներում  կունենան  միևնույն հաճախությամբ  սպեկտրալ  պիկեր,  բազմակի  թիրախների  դեպքում  զգալիորեն մեծանում  է:  Անհնար  է  դառնում  միայն  պիկերի  հաճախությունները  մշակելով հայտնաբերել  անշարժ  օբյեկտներից  անդրադարձած  ազդանշանները:  Սակայն  պիկերի ամպլիտուդների մշակումը հնարավորություն է տալիս շրջանցել այս դժվարությունը: ", "Թիրախներից  և  օբյեկտներից  անդրադարձած  ազդանշանները  բացի  հաճախային շեղումից  իրենց  մեջ  կրում  են  ևս  մեկ  փոփոխություն՝  տարածման  մարումները: ", "Համաձայն  (1.2.24)  բանաձևի,  սրանք  շատ  արագ  մեծանում  են  հեռավորության մեծացմանը  զուգընթաց,  որի  հետևանքով  ընդունված  ազդանշանները  կարելի  է դասակարգել  ըստ  հեռավորության  գոտիների:  Եթե  ընդունենք,  որ  բոլոր  թիրախները ունեն  գրեթե  նույն  ցրման  էֆեկտիվ  մակերեսը,  ապա  տարբեր  հեռավորությամբ թիրախներից  անդրադարձած  ազդանշանների հզորությունները էականորեն կտարբերվեն  իրարից,  ինչը  բնականաբար  ազդեցությաուն  կունենա  նաև  սպեկտրալ բաղադրիչների  ամպլիտուդների  վրա:  Ստացվում  է,  որ  եթե  բազմաթիվ  թիրախների խնդրի  դեպքում  համեմատել  նաև  պիկերի  ամպլիտուդները,  ապա  կլատերի  համար երկու  սպեկտրում  էլ  կունենանք  միևնույն  հաճախությամբ  և  միևնույն  ամպլիտուդով բաղադրիչներ,  իսկ  տարբեր  հեռավորությամբ  թիրախների  համար,  նույնիսկ հաճախությունների  պատահական  համընկման  դեպքում,  պիկերի  ամպլիտուդները կտարբերվեն էականորեն: Նկ. 2.2-ում բերված է կլատերից անդրադարձած ազդանշանի սպեկտրի  օրինակ:  Շարժվող  թիրախների  բացակայության  պայմաններում  չափվել  են հաճախության  աճի  և  նվազման  ժամանակ  ընդունած  ազդանշանների  սպեկտրները: ", "Ինչպես  և  սպասվում  էր,  երկու  սպեկտրների  մեջ  պիկերի  մեծամասնությունը համընկնում է և ըստ հաճախությունների, և ըստ ամպլիտուդների: Այս եղանակը թույլ է տալիս կատարել կեղծ թիրախների նախնական զտում: ", "Ալգորիթմի  աշխատանքի չափորոշիչ  պայմանը  նկարագրվում  է  հետևյալ արտահայտությամբ՝ եթե աճ      նվազ աճ      նվազ ապա  աճ      նվազ (2.2.1) որտեղ,  i-ն  և  j-ն  համապատասխանաբար  ԳՀՄ-ի  աճման  և  նվազման  ժամանակ գրանցված, ալգորիթմի հերթական քայլում դիտարկվող պիկերի ինդեքսներն են, իսկ -ը  և    -ն  ճշգրտության  չափերն  են,  և  դրանց  մեծություններից  է  կախված  պայմանի խստության  աստիճանը:  Ինչպես  երևում  է  արտահայտությունից  բոլոր  այն  պիկերը, որոնք  բավարարում  են  պայմանին  կզրոյացվեն,  և  արդյունքում  կլատերով պայմանավորված  մի  շարք  պիկեր  դուրս  կգան  հետագա  դիտարկումից,  դրանով  իսկ զգալի  թեթևացնելով  համակարգի  ընդհանուր  աշխատանքը:  Իրականացման էֆեկտիվությունը  պայմանավորված  է  այդ  ազդանշանների  բավականին  մեծ հզորությամբ, որը շատ ավելի մեծ է համակարգի ճշտություններից: ", "Ամպլիտուդների  համեմատություն  կատարելիս  հարկ  է  ի  նկատի  ունենալ,  որ տարբեր  հանգամանքների  բերումով (ոչ  իդեալական չափումներ,  միջավայրի փոփոխություններ)  ենթադրյալ  հավասար  ամպլիտուդները  կտարբերվեն  իրարից: ", "Այսինքն,  ճշգրիտ  հավասարության  դեպքում  ալգորիթմը  ուղղակի  բաց  կթողնի զրոյացման  ենթակա  բոլոր  պիկերը:  Այս  հանգամանքից  խուսափելու  համար  էլ  (2.2.1) պայմանում  մեծությունների  հավասարության  փոխարեն  կիրառված  է  նմանության չափանիշ,  որը  իրենից  ներկայացնում  է  արժեքների  տարբերության  գնահատում: ", "Սակայն այդ տարբերությունների թույլատրելի արժեքների համար ինչ-որ հաստատուն շեմ  դնելը  կլինի  ոչ  ճիշտ,  քանի  որ  ավելի  մեծ  ամպլիտուդների  դեպքում տարբերությունը  ավելի  մեծ  է  ստացվում՝  կապված  օգտագործվող  Ֆուրյեի  արագ ձևափոխության  կատարած  մոտավորություններից,  որոնք բազմապատկաման արդյունքում  տալիս  են  ամպլիտուդների  մեծություններին  համեմատական  արժեքներ: ", "Իրականում    -ն  ոչ  թե  հաստատուն,  այլ  հարաբերական  մեծություն  է,  և  կախված  է դիտարկվող  ամպլիտուդների  արժեքներից:  Նկ.  2.4  –ում  և  2.5  –ում  պատկերված  է  այս ալգորիթմի իրականացման սկզբունքը: ", "Նկ. 2.4. Երկու սպեկտրներում հայտնաբերված պիկային արժեքների համեմատություն ըստ հաճախության և ըստ ամպլիտուդի և միջավայրից անդրադարձած ազդանշանների զտում Նկ. 2.5. Իրական թիրախներով պայմանավորված սպեկտրալ պիկերը Ատենախոսության  թեմայի  շրջանակներում  դիտարկված  է  կլատերի  ճնշման  մեկ այլ՝  դոպլերյան  զտման  ալգորիթմ:  Ալգորիթմի  էությունը  կայանում  է  հետևյալում՝ դիտարկվող  ռադարային  համակարգում  կիրառվում  է  եռապարբերանի  համակցված ազդանշան, որը բաղկացած է մեկ հատված դոպլերյան մոնոքրոմատիկ ազդանշանից և երկու  հաջորդական  ԳՀՄ  հատվածներից:  Ինչպես  արդեն  բացատրվել  է  նախորդ ալգորիթմի  նկարագրությունում,  ԳՀՄ  հատվածի  կիրառման  հիմնական  նպատակը թիրախի  հեռավորության  չափում  է,  քանի  որ  ինչպես  հայտնի  է  առանց  հաճախային մոդուլյացիայի մաքուր դոպլերյան ազդանշանի կիրառման դեպքում հնարավոր է չափել միայն  թիրախի  շառավղային  արագությունը:  ԳՀՄ  ազդանշանի  աճման  և  նվազման պարբերությունների  արդյունքում  ընտրվում  են  հաճախային  զույգեր,  որոնց  միջոցով համաձայն  (1.3.7)  և  (1.3.8)  բանաձևերի  որոշվում  են  թիրախի  հեռավորությունն  ու արագությունը:  Երկրորդ  ԳՀՄ  հատվածը  անհրաժեշտ  է  կեղծ  զույգերի  զտման  համար: ", "Իրական  զույգերի  հայտնաբերման  այս  մեթոդը  մեծ  քանակի  զույգերի  դեպքում կպահանջի մեծ հաշվողական ռեսուրսներ, որոնք գնի և էներգետիկ ծախսի տեսակետից անհամատեղելի են նախորոք նշված պայմաններով՝ էժան, դյուրակիր և քիչ էներգատար ռադար ունենալու պահանջի հետ: ", "Նկ. 2.6. Մոդուլացնող եռապարբերանի ազդանշանի տեսքը Այսպիսով  կարիք  կա  մինչև  իրական  զույգերի  հայտնաբերման  ալգորիթմի կիրառումը  իրականացնել  նախնական  զտում:  Քանի  որ  առանց  մոդուլյացիայի ազդանշանի դեպքում ընդունված ազդանշանում ներդրում են ունենում միայն շարժվող թիրախները,  այդ  պատճառով  կլատերի  ունեցած  ազդեցությունը  այս  հատվածում անհամեմատ ավելի քիչ է քան ԳՀՄ հատվածների դեպքում: Սա թույլ է տալիս առավել մեծ  ճշգրտությամբ  և  հավաստիությամբ  հայտնաբերել  շարժական  թիրախներին  և չափել  նրանց  արագությունները:  Հենց  այս  առավելութոյւնն  էլ  օգտագործվում  է դոպլերյան զտման ալգորիթմում: ", "Համաձայն  (1.3.6)  բանաձևի  ԳՀՄ  հատվածում  հաճախության  աճման  և  նվազման պարբերությունների  ընթացքում  գրանցված,  իրական  թիրախին  համապատասխանող հաճախային  զույգը  պետք  է  ունենա    դոպլեր  տարբերություն:  Ալգորիթմի  աշխատանքը նկարագրվում է հետևյալ բանաձևով՝ դոպլեր          աճ      նվազ        դոպլեր (2.2.2) որտեղ i-ն  և j-ն  համապատասխանաբար  ԳՀՄ-ի  աճման  և  նվազման պարբերությունների ընթացքում  գրանցված,  դիտարկվող  պիկերի  ցուցիչներն  են ,  որտեղ    -ը  և    -ը  համապատասխանաբար  այդ  պարբերությունների ընթացքում  գրանցված  պիկերի  քանակները,  իսկ    -ը  ճշգրտության  շրջակայք  է,  որը անհրաժեշտ  է,  քանի  որ  իդեալական  հավասարություն  կարող  է  տեղի  չունենալ (սովորաբար  այն  ընդունվում  է  հավասար  հաճախության  մեկ  նվազագույն  քայլին): "], "source_docs_file": "Physics.json"}