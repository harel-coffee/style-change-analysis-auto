{"paragraph_source_docs": [3, 3, 3, 3, 3, 3, 3, 3, 3, 3], "source_docs_file": "Mechanical Engineering and Machine Science.json", "paragraphs": ["Ծրագրավորվող տրամաբանական սարքեր` PLD (Programmable Logic Devices) Ծրագրավորվող  տրամաբանության  ժամանակակից  ինտեգրալ  սխեմաները բնութագրվում  են  ցածր  արժեքով,  բարձր  արագագործությամբ,  բազմակի  վերածրագ- րավորման  մեծ  ֆունկցիոնալ  հնարավորություններով  և  փոքր  օգտագործվող  հզորու- թյամբ: Նախագծման ժամանակը այս սարքերի հիման վրա, նույնիսկ բարդ սխեմաների համար,  զգալիորեն  նվազում  է`  համեմատած  նախագծման  ավանդական  մեթոդների հետ: Այսպիսի ծրագրավորվող տրամաբանական սարքերը (PLD-ները) լայն կիրառում և տարածում  ստացան  որպես  թվային  սարքերի  համապիտանի  տարրային  բազա: ", "Արտադրման  տեխնոլոգիաների  հետագա  զարգացումը  հնարավորություն  ստեղծեց  1 բյուրեղի  վրա,  ծրագրավորվող  կապերով  միացված,  բազմաթիվ  PLD-ների  իրա- կանացման համար, որոնք կոչվեցին բարդ PLD-ներ (Complex PLD - CPLD) [2, 12, 45, 84]: ", "FPGA`  կիրառողի  կողմից  ծրագրավորվող  տարրերի  մատրիցը  տողերով  և  սյուներով տեղակայված  նույն  ձևով  կոնֆիգուրացվող  տրամաբանական  բլոկներ  են:  FPGA-ի ներքին  հատվածում  իրականացվում  է  նախագծվող  սարքի  ֆունկցիոնալ  սխեման,  իսկ բյուրեղի  եզրերում  տեղակայված  են  մուտքի/ելքի  բլոկներ,  որոնք  ապահովում  են  FPGA ինտերֆեյսը  այլ  միկրոսխեմաների  հետ.  ընդ  որում,  ժամանակակից  FPGA-ում մուտքի/ելքի սխեմաները կարող են կատարել տվյալների փոխանցման ազդանշանների բազմաթիվ պահանջներ, որոնց քանակը հասնում է 20-ի: ", "Ըստ  ճարտարապետության,  FPGA  միկրոսխեմաները  լինում  են  դասական  և համակցված: Համակցված FPGA-երը պարունակում են CPLD-երի տարրեր: ", "FPGA  միկրոսխեմաները  նախագծվել  են  Xilinx  ընկերության  կողմից,  որի արտադրանքները PLD-ների համաշխարհային շուկայում մեծ տեղ են զբաղեցնում: ", "Կա FPGA-ների մի քանի տեսակ. •  Տրիգերային հիշողության վրա ծրագրավորված (Xilinx ընկերություն), •  Մեկանգամյա  ծրագրավորվող  FPGA՝  antifuse  տիպի  միջկապերով  (Actel, QuickLogic ֆիրմաներ), •  Ֆլեշ հիշողության կոնֆիգուրացումով (Actel, ProASIC), •  Համակցված  ճարտարապետությամբ,  որոնց  զարգացումն  սկսվել  է  Altera ընկերություն FLEX8000 ընտանիքից: ", "FPGA-ները բաղկացած են հետևյալ հիմնական մասերից. •  ֆունկցիոնալ բլոկ, •  ծրագրավորվող կապերի համակարգ, •  մուտքի/ելքի բլոկներ: ", "FPGA-ների ֆունկցիոնալ բլոկի տիպիկ օրինակներ են համարվում. •  մուլտիպլեքսորների վրա հիմնված տրամաբանական մոդուլները, •  ծրագրավորվող  հիշողությունների  վրա  հիմնված  տրամաբանական  բլոկները (LUT Look-up Table): ", "Դասական  FPGA-ի  օրինակ  է  համարվում  Xilinx  ընկերության  FPGA  XC4000 արտադրանքը:  Ընդլայնված ընտանիքներում  ամենամեծ ինտեգրալ սխեման պարունակում է 3136 CLB-ներ [2, 77, 81]: ", "Հետագայում FPGA-ի ճարտարապետությունը բարդացավ: Նրա կազմում հայտնվում են հիշողության ներկառուցված բլոկներ և բազմապատկիչներ: FPGA-ների և CPLD-ների հիմնական տրամաբանական տարրի դերը կատարում է  տրամաբանական LUT (look-up Table)  աղյուսակը,  որը  միաբիթ  օպերատիվ  հիշող  սարք  է  (ОЗУ,  SRAM)  16  բջիջների համար   (նկ.1.2.): "]}