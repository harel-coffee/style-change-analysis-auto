{"source_docs_file": "Literature.json", "paragraphs": ["Նորը  բանաստեղծական  ընկալման  կերպն  է  ու  արտահայտության  ձեռագիրը։  Մի կողմից՝  դեռ  չլացված  արցունքներ,  մյուս  կողմից՝  դեռ  չասված  աղոթքներ,  մի  կողմից՝ դեռևս  անհայտ  աստվածներ,  մյուս  կողմից՝  «խարխափումներ՝  խաչափայտից  խաչա- փայտ»։  Հակադրությունների  այսպիսի  բևեռացումները  և  դրանց  բառային-խորհրդա- նշանային  ու  պատկերային  ձևաբանությունը  երևան  են  բերում  բանաստեղծական մշակույթի  նոր  որակ,  ուր  արցունքն  ու  լացը  խորհրդանշում  են  մարդ  արարածի անկատարության  հավերժական  ցավը,  չասված  աղոթքը՝  կատարելության  մշտական տենչը։  Անհայտ  աստվածները  այն  բաղձալի  հանգրվաններն  են,  որ  մարդկությունը նվաճելու է իր անվերջ առաջընթացի ճանապարհին։ Եվ վերջապես՝ խաչափայտը մարդ- կային  հարատևող  տառապանքի  խորհրդանիշն  է։  Իրականության  բանաստեղծական ընկալման ու վերստեղծման նոր տիպաբանությունը որոշակիորեն տեսանելի է։ ", "Դժգոհությունը  կյանքի  անկատարությունից  բոլոր  ժամանակներում  էլ  հուզել  է բանաստեղծներին։  Նրանցից  ամեն  մեկը  այդ  հուզումը  բանաստեղծական  ապրումի  է վերածել յուրովի՝ իր անձնական նկարագրին, իր դավանած ուղղությանը, իր ժամանակի ոճամտածողությանը համապատասխան։ Նույն հուզումը Աթաբեկյանի մոտ քնարական ապրումի կերպ է ստացել մի բնորոշ քառյակում. Ես մոլորվել եմ մունջ տեսիլների այս քաոսի մեջ.... Իմ գոյությունը դարձել է կարծես երազ ու տեսիլ... Եվ չգիտեմ ես, մունջ տեսիլների այս քաոսի մեջ Ապրե՞լ եմ իրոք, թե կյանքի մասին երազ եմ տեսել48։ ", "Բանաստեղծական իրադրությունը ձևավորվում է երեք հիմնախարիսխների շուրջ՝ քաոս, տեսիլ, երազ, որոնք կենտրոնական տեղ ունեն սիմվոլիզմի նշանային համակար- գում և նոր շրջանի հայ բանաստեղծական գիտակցությանն էին փոխանցվում Տերյանի և տերյանական  դպրոցի  միջոցով։  Գիտակցաբար,  թե  ենթագիտակցաբար՝  այդ  դաշտի լարումներից  է  սնվում  նաև  Աթաբեկյանի  բանաստեղծության  քնարական  մթնոլորտը։ ", "«Մունջ տեսիլների քաոսի մեջ» ջնջվում է իրականության ու երազի, որ նույնն է թե տեր- յանական  «ցնորքի»  սահմանը։  Ապրելը  թվում  է  երազատեսություն  կյանքի  մասին,  ան- հատը հայտնվում է իրական ու երազային աշխարհների սահմանագծին, որտեղ մի աշ- խարհից մյուսն անցնելու պատրանքը այլևս ոչ մի տրամաբանություն չունի, թելադրողը քաոսն է։ Բանաստեղծության իրական ենթատեքստը, այսինքն՝ առկա գոյավիճակի ան- հեթեթության  մասին  պատկերացումը  ևս  որոշակի  հարասություն  ունի  աշխարհը՝  որ- պես  «գարշահոտ  բանտ»  կամ  աղտոտ  ճահիճ  սիմվոլիստական  պատկերացումների հետ։ ", "Աթաբեկյանի  բանաստեղծություններում,  ինչպես  այդ  տարիներին  գրական  առա- ջին քայլերն անող շատ բանաստեղծների մոտ, երազը կապվում է իդեալական աշխար- հի  հավերժական  տեսիլի  հետ,  որ  հասանելի  է  միայն  մտքի  և  ոգու  բարձունքներում ապրող  ընտրյալ  հոգիներին։  Բանաստեղծն  այդ  գաղափարը  հաճախ  արտահայտում  է պարզ  անմիջականությամբ,  առանց  խորհրդանշական  կամ  այլաբանական  պայմանա- կանությունների։ Ահա բնորոշ մի բանաստեղծություն. Դարեր ու դարեր ժողովուրդը հեզ փորփորել է մունջ ցեխոտ կեղևը գորշ հողագնդի. Մենք, կույր դիպվածի ընտրյալներս մեղկ, շնչել ենք օդը լույս բարձունքների դարեր ու դարեր։ ", "Դարեր շարունակ ժողովուրդը մութ երկրպագել է զայրացկոտ ու բութ իր աստվածներին, Մենք, դիպվածական իմաստուններս, արեգակների ընթացքն ենք դիտել դարեր շարունակ։ ", "Դարերից ի վեր ժողովուրդը բիրտ ճանաչել է սոսկ վայելքը աղտոտ գրկախառնության, Մենք, նուրբ վայելքի սիրահարներս, կնոջ գեղության օրհներգն ենք հյուսել դարերից ի վեր։ ", "Դարերից ի վեր տափարակի մեջ վառվող մոմերի և բուրվառների ծուխը հեղձուցիչ, Թունոտ գոլորշին ժողովրդական քրտնքի, արյան, որ կուտակվել են դարերից ի վեր, Սողում են հիմա դեպի լեռները՝ խեղդելու համար երկնակարկառ մեր մարմարեղեն Պալատների մեջ, այս երկնակարկառ բարձունքի վրա, որտեղ ապրել ենք դարերից ի վեր...49 Բանաստեղծ-ամբոխ  ծանոթ  ռոմանտիկական  հակադրությունը  որոշակի  իմաստ- ափոխության  է  ենթարկվել՝  մոտենալով  այնկողմնային  աշխարհին  հաղորդակից  ար- վեստագետ  ընտրյալ  անհատի  սիմվոլիստական  իդեալին։  Նոր  ժամանակների  մտավո- րական  հայեցակետից  դիտված՝  այդ  հակադրությունը  ձեռք  է  բերում  կեցության  հավի- տենական  օրենքի  արժեք՝  միաժամանակ  դրսևորվելով  մարդկային  առօրյա  հարաբե- րություններում։  Բոլոր  ժամանակներում  էլ  իմաստունների  ծնունդը  դիպվածական  է, այսինքն՝  ենթակա  չէ  որևէ  օրինաչափության,  միաժամանակ  ծագում  է  կյանքի  անհ- րաժեշտությունից։ «Գորշ հողագնդի ցեխոտ կեղևը» փորփրող, հավերժորեն հողին կպած մարդկային  գոյությունը  անհաղորդ  է  ընտրյալների  վերին  աշխարհին։  Այս  պատկերա- ցումը որոշակի շփման եզրեր ունի սիմվոլիստական հերմետիկ գեղագիտության հետ։ ", "Բանաստեղծությունն  իր  հուզական-պատկերային  բնութագրով  հակադրման  և բացասման  միջոցով  բաղդատում է ընտրյալ անհատի և հասարակ ժողովրդի արժեքա- յին  համակարգերը։  «Կույր  դիպվածի»  ընտրյալները  բարձունքում  են։  Նրանց  համար տեսանելի են ներքևի աշխարհի անցուդարձերը. մութի և տգիտության մեջ խարխափող ժողովուրդ  են  տեսնում՝  ընկղմված  իրենց  սին  հավատալիքների  մեջ։  Մինչդեռ  հոգևոր անգիտության  մեջ  խարխափող  այդ  մութ  զանգվածի  համար  անտեսանելի  ու  անհաս  է ընտրյալների վերին աշխարհը։ Այդ հիմնային տարբերությունը բանաստեղծը տեղափո- խում  է  առօրյա  կյանքային  հարթություն։  Ընտրյալ  իմաստունները  արեգակների  ըն- թացքն  են  դիտում,  մինչդեռ  «ժողովուրդը  մութ  երկրպագել  է  զայրացկոտ  ու  բութ  իր աստվածներին»,  «ժողովուրդը  բիրտ»  ճանաչել  է  միայն  «վայելքը  աղտոտ  գրկախառ- նության»,  մինչդեռ  ընտրյալները  դարեր  շարունակ  «կնոջ  գեղության  օրհներգն  են հյուսել…»  Մի  կողմից  սիրո  ու  կանացիության  սիմվոլիստական  էսթետացում,  մյուս կողմից  ժողովուրդ  կոչվող  մարդկային  զանգված,  որ  դարեր  կուտակված  քրտինքի  ու արյան  «թունոտ  գոլորշիով»  գալիս  է  կործանելու  ընտրյալների  երանելի  աշխարհը՝  իր մարմարյա  պալատներով։  Սա  անկասկած  արձագանքն  է  20-րդ  դարասկզբին  ծայր առած  սոցիալական  շարժումների,  որ  վերջիվերջո  պիտի  հանգեցնեին  աշխարհը  վե- րափոխող աննախադեպ հեղաշրջումների… Լևոն  Աթաբեկյանն  ըստ  էության  բարձրացնում  էր  հասարակության  մեջ  մտավո- րական  անհատի,  ընդհանրապես  մտավորականության  դերի  վերանայման  խնդիրը, որին  այքան  մեծ  նշանակություն  էր  տալիս  Տերյանը  իր  հայտնի  զեկուցման  մեջ  և «Հոգևոր  Հայաստան»  հոդվածում։  Տերյանին  են  պատկանում  հետևյալ  նշանավոր խոսքերը. «Մի Րաֆֆի, մի Արծրունի, մի Նալբանդյան, մի Դուրյան նույնպես ասպետներ են, գուցե ավելի մեծ հերոսներ են, քան նրանք, որ կռվի դաշտում են զոհաբերում իրանց կյանքը»50։  Աթաբեկյանի  բանաստեղծության  քնարական  հերոսը  մտավորականի  այդ իդեալ  տիպն  է,  որ  ինչքան  էլ  իր  հոգևոր  աշխարհով  բարձր  է  առօրյա  կյանքի  մանր շահախնդրություններից,  ճգնաժամային  պահերին  միշտ  կյանքի  հետ  է,  ժողովրդի կողքին։  «Ամենքը,–  գրում  է  նա,  –  պարտավոր  են  իրենց  լուման  մտցնելու  ընդհանուր գործի մէջ։ Մոմենտը լուրջ է և պահանջում է մեզնից մեր բոլոր հոգեկան և ֆիզիքական կարողութիւնների  մաքսիմալ  լարումը։  Մէկը  պէտք  է  տա  իր  մտքի  կորովը,  իսկ  մյուսը իր  գրչի  ընդունակութիւնը,  մի  երրորդը  իր  ֆիզիքական  ուժը,  փրկելու  համար  աշ- խատավոր  ժողովրդի  ֆիզիքական  գոյութիւնը  վերահաս  վտանգից։  Հարուստից  պէտք  է առնենք նրա կապիտալը՝ սրբազան բռնութեան իրաւունքով, ժողովրդի ծով կարիքների համար,  և  բժիշկ  թէ  փաստաբան,  արվետագետ  թէ  գրականագէտ,  ամենքը,  ամբողջ ինտելլիգենցիան  պիտի  լարեն  բոլոր  իրենց  ուժերը,  պիտի  ցուցահանեն  բոլոր  իրենց էներգիայի մաքսիմումը, որպեսզի իրավունք ունենան ասելու, որ իրենց պարտականու- թիւնը ամենայն բարեխղճութեամբ կատարեցին ժողովրդի առաջ»51։ ", "Ժամանակակիցները  Աթաբեկյանին  ճանաչել  ու  գնահատել  են  հենց  որպես այդպիսի մտավորականի, «... Նա ինտելիգենտ էր բառիս բուն նշանակութեամբ,- գրում է Ա.  Տերտերյանը,-  և  ներկայացուցիչն  էր  հայ  ինտելիգենցիայի  այն  իմաստով,  ինչ իմաստով հասկացւում է սոցիալ-հեղափոխ. մտածողութեան մէջ։ ", "...  Ինտելիգենտը  անհաշտ  թշնամի  է  այն  ամենի,  ինչ  որ  արգելք  է  հանդիսանում անհատի ազատ, բազմակողմանի և ներդաշնակ զարգացման առաջ։ Ինտելիգենտը կա- տարյալ հակադրությունն է քաղքենի մարդու, մեշչանինի, ինչպես ռուսներն են ասում և ֆիլիստերի՝ ինչպես գերմանացիներն են ասում»52։ ", "Տերյանական  դպրոցին  հարող  և  հենց  այդ  դպրոցի  ներսում  ձևավորված ստեղծագործողները, իրոք, նաև ակտիվ քաղաքացիներ էին։ Նրանցից շատերը երկրի ու ժողովրդի համար այդ ծանր, օրհասական տարիներին իրենց կյանքը տվեցին ժողովրդի փրկության համար։ Դրանցից էր նաև Լևոն Աթաբեկյանը։ ", "Տերյանական  դպրոցի  շրջանակներում  մի  առանձին  խումբ  են  կազմում  այն բանաստեղծները,  որոնք  հրապարակ  են  եկել  «Մթնշաղի  անուրջներից»  հետո։  Դրանք մեծ  մասամբ  նմանակողներ  են,  ճիգեր  են  անում  ձերբազատվելու  այդ  հրաշագործ գրքույկի  կպչուն  հմայքներից,  Տերյանի  բացած  լայն  ճանապարհի  մեջ  գտնել  սեփական արահետը, բայց դա նրանց քիչ է հաջողվում։ ", "Անդրադառնանք դրանցից միայն երկուսին։ ", "նում բանաստեղծությունների մի ժողովածու «Մրմունջներ, Ա. գիրք» բնորոշ խորագրով։ ", "Ժողովածուի  բանաստեղծությունները  սկզբից  մինչև  վերջ  տերյանական  ոճի  ու քնարական  ապրումների  տիրական  դրոշմն  են  կրում՝  հաճախ  պարզ  նմանակման աստիճանի։ ", "Բազմաթիվ օրինակներից միայն մեկը. Աղմուկը լռեց, ստվերներն ընկան, Մութի դիցուհին վարսերը փռեց. Իմ երազների լույսերը հանգան, Իմ լույսի ցնորք Աստղիկ դու ուր ես...53 Տերյանական  բառապաշարի,  պատկերային  համակարգի,  տողի  հնչողության նմանությունն ակնհայտ է։ Աստղիկ դիցուհին, ում անվան հիշատակումով բանաստեղծն ուզում  է  քնարական  պահի  մեջ  ինչ-որ  ինքնուրույն  երանգ  մտցնել,  ըստ  էության  Տեր- յանի «Հրաշք աղջիկն» է։ ", "Մովսիսյանի  բանաստեղծություններում  հաճախ  հայտնվում  է  նաև  քրոջ  տեսիլը՝ որպես  կանացիության  սփոփիչ  խորհուրդ,  որ  նույնպես  Տերյանի  քնարական հայտնագործությունն էր։ Ահա մի օրինակ. Մի գաղտնի ցավ է սրտումս բուն դրել Մի ծանոթ վիշտ է իմ կուրծքը մաշում, Իմ մեջ երազուն մի լույս է մեռել Մոլար ու հիվանդ շրջում եմ, շրջում... Անուրջի նման ինձ երևեցար Ճամբիս գունակերպ երազ ցանեցիր Քրոջ պես անուշ սրտիս մոտեցար, Քրոջ պես քնքուշ ինձ փայփայեցիր54։ ", "Քրոջ  քնարական  ուրվապատկերը  իր  շուրջն  ստեղծում  է  սիրո,  քնքշանքի,  նվիր- վածության  այն  հզոր  հուզական  դաշտը,  որ  Տերյանի  քնարերգության  հիմնական սնուցիչներից  է։  Այդ  դաշտի  շրջանակներում  է  փորձում  հաստատել  իր  բանաստեղծա- կան ներշնչանքի խարիսխները նաև Մովսիսյանը։ ", "Մովսիսյանի  բանաստեղծություններում,  տարբեր  քնարական  իրադրությունների մեջ  հաճախ  կազմակերպիչ  գործոնի  դեր  է  ստանձնում  ժամանակի  բանաստեղծական գիտակցության մեջ արմատացած երազի պատկերը. Կարոտ կանչս անարձագանք մահացավ, Սիրտս ճմլեց վհատության մի պաղ ցավ, Ղողանջումներ անհայտ, տխուր ու գուժկան, Երազնե՜րս, երազներս էլ չկան... 55 Երազի  կորուստը՝  իբրև  արժեքային  համակարգի  կորուստ  բանաստեղծական պատկեր  է  դառնում  գուժկան  ղողանջումների  տխուր  արձագանքով։  Տերյանական  աշ- խարհում ևս երազի կորուստը անհատի բոլոր կենսական հիմնախարիսխների կորուստ է նշանակում։ ", "Երազի  վերադարձը  Մովսիսյանի  բանաստեղծություններում  հաճախ  կապվում  է կանացիության խորհրդանշանի հետ, ինչպես Տերյանի մոտ։ ", "Ու մեղմ փայփայիր սիրտս տարագիր ...56,- գրում է Տերյանը։ ", "Քնքուշ երազով պաճուճիր հոգիս Նստիր մահճիս մոտ ու տխուր երգիր Մազերդ փռիր հոգնատանջ կրծքիս Դու եկել էիր երազով կրկին Դու ժպտում էիր էլի այնպես հեզ Քնքույշ մազերդ փռել իմ դեմքին, Փայփայում էիր սիրտս բոցակեզ57,- արձագանքում է նրան Մովսիսյանը։ ", "Տերյանական  երազային  քառատողի  պարզ  տարբերակներից  մեկն  է  այս  բանաս- տեղծությունը,  որի  նմանները  հանդիպում  ենք  տերյանական  դպրոցի  ուրիշ  շատ  հե- տևորդների մոտ։ ", "Պետք  է  նկատել,  որ տերյանական տողերի նմանակումները,  ինչպես նաև ինքնու- րույնության  սակավաթիվ  հաջողված  փորձերը,  այսպես  թե  այնպես  նշանակում  էին սկզբունքային հրաժարում նախորդ շրջանի «հռետորական» բանաստեղծության մտածո- ղությունից  և  նոր  ոճի  ու  մտածողության  յուրացման  ձգտում։  Այդ  նոր  հեղինակները, ամեն մեկը յուրովի, հանդես էին գալիս իբրև հայկական սիմվոլիզմի ներկայացուցիչներ։ ", "Գրեթե բոլոր հայ սիմվոլիստների մոտ երազը՝ իր բոլոր դրսևորումներով, դառնում է  այն  կենտրոնաձիգ  կիզակետը,  որի  շուրջն  համախմբվում  և  բանաստեղծական  իրա- դրություն  են  ձևավորում  միտքը,  հույզը,  զգացումը,  ձևն  ու  իմաստը։  Բոլոր  դեպքերում նրանք  հաճախ  կամա  թե  ակամա  տրվում  են  տերյանական  տողի  մեղմահունչ  երա- ժշտության գայթակղությանը։ ", "«Երազն»՝  իբրև  սիմվոլ,  իր  մեջ  կրում  է  միստիկական  գաղտնիքի  բացահայտման խորհուրդը.  քնել  և  մորփեոսյան  երազների  մեջ  վերագտնել  գեղեցիկը,  որ  նույնն  է  թե կյանքը  իր  երկաշխարհային  սահմանագծի  վրա՝  քուն  այս  աշխարհում  և  քնի  մեջ  արթ- նացում՝  այն  աշխարհում։  Սա  այն  ինտուիտիվ  արթնացումն  է,  ուր  մտածողը  մահվան նկատմամբ  վախը  տեղափոխում  է  երազ  և  հաղթահարում  այն՝  սրանով  անցնելով  վե- րերկրային  աստիճանակարգով։  Սիմվոլիստ  բանաստեղծը  սոսկ  երազատեսից  տար- բերվում է իր իմացական դաշտով. նա երազն ընկալում է իբրև միստիկական գործողու- թյուն՝  պայմանավորված  իր  աներևույթ  կապի  հետ  երկնքում  և  ըստ  այդմ  տալիս  նրան հոգևոր իմացական արժեք։ Այդ իսկ պատճառով սիմվոլիզմը շատ ժամանակ ընկալվում էր  իբրև  ոչ  միայն  գրական  ուղղություն,  այլև  իբրև  հոգևոր-ինտելեկտուալ  աշխարհ- ընկալման նոր ճանապարհ կամ գաղափարախոսություն։ Եվ նույն պատճառով երբեմն սիմվոլիզմը  տարբեր  բանաստեղծների  մոտ,  տաբեր  մոտեցումներով  է  հանդես  գալիս՝ կախված  կենսափիլիսոփայական  երանգավորումից,  արժեքային  համակարգից,  միև- նույն  ժամանակ  նրանք  գրեթե  բոլորն  էլ  կրում  են  Նիցշեական  «տառապանքի  էքս- տազների»  բանաստեղծական  էմանացիաների  թույլ  և  ուժեղ  արտահայտումներ,  որոնք իրենց հետ բերում են նաև աղերսներ զանազան դավանաբանական եզրույթների հետ։ ", "Այս  ընդհանուր  համապատկերի  մեջ  որոշակի  հետաքրքրություն  է  ներկայացնում Տերյանի  ժամանակակից  և  նրա  դպրոցի  հետևորդ  մի  ուրիշ  բանաստեղծ՝  Միսակ  Հով- հաննիսյանը։ ", "Նրա առաջին ժողովածուն՝ «Վշտի ցողեր» վերնագրով, լույս է տեսնում «Մթնշաղի անուրջներից»  անմիջապես  հետո՝  1909  թ.  Վաղարշապատում։  Ժողովածուի  համար իբրև բնաբան բերված է Իսահակյանի հայտնի քառատողը. Ցաված սիրտըս երգեր հյուսեց. Երգեց անուշ ու տխուր, Վիշտըս հալվեց, արցունք հոսեց, Վճիտ, ինչպես ջինջ աղբյուր։ ", "Ժողովածուի  բոլոր  բանաստեղծությունները,  իրոք,  վշտոտ  սիրո  երգեր  են՝  գրված Իսահակյանի ակնհայտ ազդեցության տակ։ ", "Հինգ  տարի  հետո՝  1914  թ.,  լույս  է  տեսնում  նրա  բանաստեղծությունների  երրորդ ժողովածուն՝ դարձյալ «Մրմունջներ» խորագրով։ ", "Նոր ժողովածուի արձակ և չափածո բանաստեղծություններն արդեն նոր որակ են՝ իհարկե,  ոչ  այնքան  գեղարվեստական  մակարդակով,  որքան  նոր  զգացումներով  ու մտածողությամբ։ Տերյանական դպրոցն արդեն բուն ձևավորման ընթացքի մեջ էր, և այս նոր  բանմաստեղծը  չէր  կարող  չենթարկվել  ընդհանուր  մթնոլորտի  տրամադրություն- Արձակ  բանաստեղծություններից  մեկը  կրում  է  «Երազներս»  խորագիրը  և  բնորո- շում է ժողովածուի ընդհանուր տրամադրվածությունը։ Ահա մի հատված. «Երազնե՜ր...  երազներ...  փակեցեք  իմ  աչքերը,  ինձ  տարեք  անուրջների  ստւեր- ներով,  մենակ,  գաղտնի  կեանքից  և  իրականությունից։  Դեպի  հեռո՜ւ,  հեռո՜ւ,  մի  նոր աշխարհ։ Մի նոր երազ կեանք... որտեղ սերն ու վարդն է բուրում։ Ապա ամեն ի՜նչ.– թոշ- նեց, թառամեց կեանքս, չքացան երազներըս... ընկա յաղթանակւած... մի կախարդական ձայն է հասնում ականջիս մի ցնորային շշնջիւն... մահու և երազների տխուր մեղեդին է ներին։ ", "այդ։ ", "Ա՜խ իմ կեանքս, ա՜խ իմ երազներս...»58 Այստեղ  նկատելի  է  մի  երևույթ,  որ  գրեթե  ընդհանրական  գիծ  է  տերյանական դպրոցի  հատկապես  նմանակող  հետևորդների  համար։  Նրանց  բանաստեղծություն- ներում  հաճախ  իրար  են  խառնվում  տարբեր  գեղագիտական  համակարգերից  եկող տարրեր։ Ռոմանտիկական փախուստը իրականությունից միահյուսված է սիմվոլիստա- կան  երազի,  մահվան  էսթետացման,  երկու  աշխարհների  խորհրդավոր  կապի  հետ։ ", "Խոսքը  գնում  է  երազների,  սիրո,  կյանքի  կախարդական  շրջապտույտի  մասին,  որտեղ բանաստեղծը մի երազից տեղափոխվում է մի ուրիշ երազային աշխարհ, ուր նույնանում են  մահն  ու  երազը։  Երազների  կորստին  հետևում  է  և  հեռավոր  եզերքներից  հասնող «ցնորային  շշնջյունը»,  որ  խորհրդանշում  է  սիմվոլիստական  երկու  աշխարհների փոխկանչը։ ", "Հեռավոր անհաս այդ եզերքների հետ է կապվում նաև Տերյանի “լուսե երազը”. Հեռու ես, անհաս իմ լուսե երազ Բայց քեզ է սիրտըս փայփայում թաքուն, Փռված է լույսըդ շուրջըս և վրաս, Անհուն աշխարհում և իմ հեզ հոգում... 59 Այդ  «լուսե  երազի»  կանչին  է  ունկնդիր  նաև  Հովհաննիսյանը,  ինչպես  ամեն բանաստեղծ, որ հայտնվում է տերյանական դպրոցի ոլորտներում. Հնչում է ձայնը և դյութում հոգիս Ու ես լուռ պառկած ունկ եմ դնում Ու թռա հանկարծ, անձև տենչանքով Դեպի այն ձայնը, քայլում եմ, քայլում60։ ", "«Անձև  տենչերի»  հիշտակումը  խոսում  է  սիմվոլիստական  պատկերի  անորոշու- թյան մասին։ Անորոշ տենչերի ու ձայների մեջ մոլորված բանաստեղծը անհույս քայլում է  գետափին՝  անհայտ  ձայնին  ունկնդիր,  առաջնորդ  ունենալով  հոգու  անվերապահ մղումը դեպի անհայտը, որ գուցե իր սեփական սրտի չորոշակիացված գաղտնիքն է կամ չձևավորված  անձև  տենչանքը։  Հույզը  ափուբերան  լցրել  է  բանաստեղծի  վիրավոր  սիր- տը, որով նա պիտի ճանապարհ գտնի դեպի կյանք։ Սա տերյանական մաքուր լիրիկայի նմուշ  է,  որ  թեև  չի  փայլում  իր  կատարողականով,  բայց  բնորոշ  է  իր  զուտ  հուզական տարերքով։ «Անձև», «դյութիչ ձայն» բառերը քաղված են տերյանական բառապաշարից և մեկ անգամ չէ, որ հանդիպում են Հովհաննիսյանի բանաստեղծություններում։ ", "Մի ուրիշ օրինակ. Եվ կյանքի մռայլը մութ անապատում Ոչինչ չենք տեսնի – չոր և ամայի Երազում ենք մենք՝ երազ աշխարհում Իսկ կյանքի վերա թող սև բուն վայի61։ ", "Եթե  կյանքը  մութ  անապատ  է,  ու  սև  բուն  վայում  է  նրա  վրա,  ապա  բանաստեղծ հոգիների  համար  պատսպարվելու  միայն  մի  եզերք  կա՝  երազը՝  «Երազում  ենք  մենք երազ աշխարհում»։ «Երազի» նշանակության բացարձակ արժևորումը հին ռոմանտիկա- կան  ծագում  ունի,  բայց  այս  դեպքում  ուղղակիորեն  գալիս  է  սիմվոլիստական  ավան- դույթից։ ", "Իհարկե,  սիմվոլիստական  ուղղությունը,  առնվազն  ռուսական  տարբերակով, անծանոթ  չէր  բանաստեղծների  այս  նոր  սերնդին։  Բայց  որ  այդ  ուղղությունը  շատ կողմերով  պետք  է  կանխորոշեր  նաև  հայոց  նոր  շրջանի  բանաստեղծության  ոճի  ու մտածողության  կերպը,-  այս  իրողությանը  նրանք  հասու  պիտի  դառնային  միայն «Մթնշաղի անուրջներից» հետո ծայր առած գեղագիտական շարժման մթնոլորտում։ ", "Գրական այն մթնոլորտը, որ ձևավորվեց Տերյանի «Մթնշաղի անուրջներից» հետո, մի  կարևոր  առանձնահատկություն  ուներ։  Անշուշտ,  այդ  մթնոլորտը  լիցքավորվում  էր գլխավորապես  սիմվոլիզմից  եկող  խթանիչներով,  որոնց  աղբյուրը  Տերյանի  քնարական աշխարհն էր։ Բայց Տերյանը սիմվոլիստ էր յուրովի։ Նրա հոդվածներում, նամակներում, այլ  գրություններում  այդ  ուղղության  բնութագրումներ  կամ  գնահատականներ,  գրեթե չեն հանդիպում, բացառությամբ իր հայտնի զեկուցման մեջ արված մի դիտողության այն մասին,  թե  ժամանակակից  եվրոպական  կրթություն  ստացած  ինտելիգենտի  համար Շահազիզի,  Պատկանյանի,  Աղայանի,  Պռոշյանի,  Րաֆֆու  չափ  հեռու  և  օտար  է եվրոպական  և  ռուս  սիմվոլիստների  հին  սերունդը.  «Պշիբիշևսկին  արդեն  վաղուց մոռացված  հեղինակ  է,  Բայլմոնտը՝  ձանձրալի,  Մետեռլինգը,  Վյաչ.  Իվանովը  –  չոր  ու գիտուն.  Սոլոգուբը  ոչ  գուցե  այնքան  հիվանդոտ  ու  ցավագին,  որքան  ինքն  է՝ ընթերցողը»62։  Տերյանը,  ինչպես  արդեն  նկատել  ենք,  կապված  էր  սիմվոլիստների երկրորդ  սերնդի  հետ,  այլ  կերպ  ասած՝  այդ  հոսանքի  գոյատևման  այն  շրջանի  հետ,  որ բնութագրվում  է  նաև  որպես  քայքայման  ու  մահացման  շրջան։  Սա  նշանակում  է,  որ տերյանական  սիմվոլիզմը  անվերապահորեն  փակ  համակարգ  չէր,  այսինքն՝  այդ համակարգում  հայտնված  սկսնակների  համար  միշտ  էլ  բաց  դռներ  կային  դեպի  այլ ուղղություններ։  Փոքր  ստեղծագործական  կարողություններով  օժտված  սկսնակներից շատերը այնպես էլ չէին կարողանում օգտվել այդ ելքերից։ Իսկ որոշակի գրական ձիրքի տեր սկսնակները, մկրտվելով տերյանական դպրոցում, հետագայում հնարավորություն էին ստանում իրենց դրսևորելու նաև ստեղծագործական այլ ոլորտներում։ ", "Այս վերջիններից է Արտաշես Տեր-Մարտիրոսյանը (1892-1937)։ Ծնվել է Ալեքսանդ- րապոլում։ Բարձրագույն կրթություն է ստացել Մոսկվայի առևտրական ինստիտուտում։ ", "Միաժամանակ  հաճախել  է  համալսարանի  պատմաբանասիրական  ֆակուլտետի դասախոսություններին։  Իբրև  բոլշևիկյան  կուսակցության  անդամ՝  զբաղվել  է  ակտիվ քաղաքական  գործունեությամբ։  Հայաստանում  խորհրդային  կարգեր  հաստատվելուց հետո  կուսակցական  աշխատանք  է  կատարել  Երևանում  և  Թբիլիսիում։  1924-ին  տե- ղափոխվում  և  հաստատվում  է  Մոսկվայում։  Հոդվածներով  հանդես  է  եկել  “Красный архив”, “Знамя”, “Звезда” և այլ պարբերականներում։ ", "Բանաստեղծություններ  սկսել  է  գրել  10-ական  թվականների  սկզբից,  երբ  գրական մթնոլորտը ամբողջապես շնչում էր Տերյանով։ Պատահական չէ, որ նրա միակ ժողովա- ծուն,  որ  լույս  է  տեսնում  1912  թ.,  կրում  է  «Աշնուտ»  բնորոշ  խորագիրը։  Բանաստեղ- ծությունների  վրա  զգալի  է  ոչ  միայն  Տերյանի,  այլև  ռուս  սիմվոլիստների,  հատկապես Ալեքսանդր Բլոկի և Կոստանդին Բալմոնտի ազդեցությունը։ Բոլոր դեպքերում, սակայն, գերիշխողը  10-ական  թվականներին  հայ  մտավորական  երիտասարդության  շրջանում տիրող տրամադրություններն ու խոհերն են։ Հատկանշական է, որ Տեր-Մարտիրոսյանի ժողովածուն  ևս,  ինչպես  Տերյանի  «Մթնշաղի  անուրջները»,  սկսվում  է  «Տխրություն» խորագիրը կրող բանաստեղծությամբ. Անհայտության մեջ ընկնող աստղի պես Օրերը չունին սկիզբ ու վախճան, Նամակների պես, որ չհասան քեզ, Հայացքների պես, որ քեզ չտեսան… Այս վիշտը արդյոք ո՞վ է մորմոքում – Սուլում է քամին դատարկ դաշտերում… Խենթ ափսոսումը ցավ է բորբոքում, Եղեգը այս խեղճ, մենակ, երազուն… Հասկերը վհատ մրմնջում են լուռ, Խուրձերն են տխրում մոռացված ու խեղճ. Խոսքերը վհատ, չասված ու տխուր Տարուբերվում են անհայտության մեջ…63 Ընդհանուր  տրամադրությունը  իրոք  տերյանական  է։  Պատկերամտածողությունը ևս  հիշեցնում  է  Տերյանի  բնաստեղծական  լեզվաշխարհը՝  ընկնող  աստղեր,  մորմոքող վիշտ,  արձակ  դաշտեր,  երազուն  եղեգ,  վհատ  մրմունջ,  անհայտություն  և  այլն։ ", "Տարբերությունն  այն  է,  որ  եթե  Տերյանի  բանաստեղծության  մեջ  խորագրից  բացի  ոչ  մի տեղ  չի  հանդիպում  տխրություն  բառը,  որի  խորհրդանիշը  գունատ  աղջիկն  է,  ապա այստեղ տխրությունը առարկայորեն իրական զգացում է, որով համակված է ու շնչում է ողջ բնությունը։ Բնությունը և մարդկային ներաշխարհը լուռ հաղորդակցության մեջ են, երկուսն  էլ  մորմոքում  են  անհայտության  ու  անորոշության  ցավով՝  նամակներ,  որ  չեն հասել,  հայացքներ,  որ  չեն  տեսել,  հասկերի  վհատ  մրմունջ  և  այլն։  Սիմվոլիստական մշակույթի հետ ընդհանրություններն ակնհայտ են։ ", "Անանուն  տխրության  այս  մոտիվը  գործառում  է  Տեր-Մարտիրոսյանի՝  նաև  1914- թյունը փոխվում է։ Հոգու խռովքը ծագում է բնորոշ մի հակադրությունից. զվարթ, արևով ու  կյանքով  լի  աշխարհ,  որ  միաժամանակ  խորթ  ու  անարդար  է  երևում  բանաստեղծի տխուր հոգու ներքին տեսողությանը. Ա՜խ, այս կյանքը միշտ այսպես խորթ ու անարդար ու զվարթ, Երկինքնե՜րը, երկինքնե՜րը հրավառ ու լուսազարդ, Արևնե՜րը, արևնե՜րը լայն ու խոր, Ու աշխարհը բազմագո՜ւյն ու հեռավո՜ր… Տեր-Մարտիրոսյանի  բանաստեղծություններում  մթին  տարակույսների,  անհայտի հանդեպ  երկյուղի  ու  տագնապի  զգացումները  հաճախ  տեղի  են  տալիս  զվարթ  ու կենսահաստատ  տրամադրությունների  առջև։  Դրանք  մեծ  մասամբ  սիրո  երգեր  են։ ", "Սակայն,  ինչպես  արձանագրում  է  նաև  գրականության  պատմությունը,  Տեր-Մարտի- րոսյանի բանաստեղծություններում «սերը սիմվոլիկ նշանակություն ունի. բանաստեղծի սիրած  էակը  սովորական  կին  չէ,  այլ  խորհրդավոր  մի  զորություն,  որի  հպումից լուսավորվում է աշխարհը»64։ Տխրությունը, որ այս երգերում էլ անբաժան է քնարական տրամադրությունից,  երանգափոխվում  է,  «լույսերից  է  հյուսված»։  Սա  տերյանական «ուրախագին  թախիծն»  է,  որ  աստիճանաբար  փոխում  է  բանաստեղծի  քնարական ապրումների տոնայնությունը։ Ահա 1915-ին գրված սիրային մի բանաստեղծություն. Քո խելառ խոսքերի արձագանքը հնչեղ Դեռ դողում է օդում այս օտար, Կարծես թե լինում ես և այնտեղ, և այստեղ, Կարծես թե լուծվում ես բազմատարր… Եվ հիմա քո խոսքերն են հնչում ամենուր՝ Աշխարհում, երկնքում, երգերում. Հնչում են ինչպես երգ, վառվում են ինչպես հուր, Ու անդարձ և անզուսպ են գերում, Ու երգում է արդեն քեզ աշխարհը հանուր Իմ բոլոր երգերում…65 Օտար օդում դողացող արձագանք, գոյի մարմնեղեն էության տարրալուծում անո- րոշ  տարածության  ու  ժամանակի  մեջ,-  բանաստեղծության  սկզբի  այս  պատկերները դեռ  պահպանում  են  կապը  տերյանական  աշխարհի  հետ։  Շարունակության  մեջ  պատ- կերային համակարգը այլ որակ է ձեռք բերում. խոսքերը հնչում են իբրև երգ, «վառվում են ինչպես հուր», անհատի  ներաշխարհի  սահմաններն ընդարձակվում  են, ներանձնա- ցած հոգու փոխարեն աշխարհն է երգում…  Այս նոր քնարական իրադրությունը արդեն կապվում է չարենցյան աշխարհի հետ։ ", "Առաջին  համաշխարհային  պատերազմի  տարիներին  Տեր-Մարտիրոսյանի  բա- նաստեղծություններում  հայտնվում  է  հայրենիքի  թեման՝  ժամանակի  համար  բնորոշ տագնապալի  մտորումներով։  Իսկ  հոկտեմբերյան  հեղափոխությունից  հետո  բանաս- տեղծը  հայտնվում  է  քաղաքական  իրադարձությունների  հորձանուտում  և  գրեթե  դա- դարում է ստեղծագործելուց։ Երգի կարոտը երբեմն արթնանում է նրա մեջ. Իմ նոր երգերս քո նոր թափի դեմ Դեռ հնչելու է նախկին կորովով, Նորից բախտավոր, անհոգ, ժպտադեմ Երգելու համար, կռվելու համար… Քեզ կոչ պիտ անեն երգերս հզոր, Քեզ պիտի կանչեն դեպի մի արդար, Դեպի մի վսեմ, մեծ հաշվեհարդար։ ", "Բայց  ստեղծագործական  նախկին  կորովը  այլևս  չվերադարձավ,  որի  մասին ափսոսանքով  են  գրում  նրա  երբեմնի  գրչակից  ընկերները։  Նրան  նվիրած  մի  տրիո- լետում Չարենցը ցավով գրում է. Թող Գյումրին սպասե, երկար ու երկար, Որ դառնա սիրասուն իր պոետը, Բայց անցավ նա ինչպես թռչող նետը, Թող Գյումրին սպասե երկար ու երկար… Քաղաքական-կուսակցական  գործունեությունը  Արտաշես  Տեր-Մարտիրոսյանին թույլ  չտվեց  լիովին  բացահայտել  իր  նշանակալից  ստեղծագործական  կարողություն- ները։  Բայց  եղան  նաև  այնպիսիները,  որոնք,  ստեղծագործական  մկրտություն  ստանա- լով տերյանական դպրոցում, հասարակական-քաղաքական նոր պայմաններում շարու- նակեցին  մնալ  գրական  կյանքի  կենտրոնում  և  զարգացնել  իրենց  ստեղծագործական հնարավորությունները՝  ժամանակի  առաջադրած  գեղագիտական  նոր  պահանջներին համապատասխան։ Դրանցից մեկն է Ազատ Վշտունին։ ", "Վշտունու  ստեղծագործական  առաջին  քայլերն  ընթացել  են  բավական  անսովոր պայմաններում։ Ծնվել է Վանում։ Միջնակարգ կրթությունն ստացել է Պոլսի Կեդրոնա- կան վարժարանում։  Այնուհետև մեկնում է  Փարիզ։ Ուսումը  շարունակելու այլ հնարա- վորություն  չունենալով՝  ցերեկն  աշխատում  է,  երեկոյան  հաճախում  Սորբոնի  համալ- սարանի  գրական-փիլիսոփայական  բաժնի  դասախոսություններին՝  որպես  ազատ ունկնդիր։ Փարիզյան շրջանում էլ կատարում է ստեղծագործական առաջին փորձերը։ "], "paragraph_source_docs": [5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5, 5]}