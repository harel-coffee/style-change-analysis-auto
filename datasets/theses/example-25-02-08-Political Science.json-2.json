{"paragraphs": ["политика, культура ''Материалы школы молодого философа'', Москва, Прогресс-Традиция, 2011, с. 232-233. Ըստ Ֆ. Վոսբյորնի` քաղաքական սոցիալականացման այս երկու մոդելները պետք է դիտարկել  որպես  փոխլրացնող  երևույթներ:92  Ըստ  էության,  Վոսբյորնը  առաջարկում  է քաղաքական սոցիալականացման ինտերակտիվ մոդելը, որտեղ անհատի կյանքի փուլերը (մանկություն,  պատանեկություն,  հասուն  տարիք)  և  սոցիալականացման  գործակալները (ընտանիք, դպրոց, աշխատանք, եկեղեցի, մշակույթ, ԶԼՄ և այլն) փոխլրացնում են միմյանց և փոխգործակցում են միմյանց հետ: ", "Ամերիկացի  հետազոտող  Դ.  Օուենը  նշում  է,  որ  քաղաքական  սոցիալականացումը մի գործընթաց է,  որի  միջոցով  միմյանց  են  փոխանցվում քաղաքացիների կողմնորոշումները`  պայմանավորված  հասարակության  քաղաքական,  սոցիալական  և տնտեսական  ոլորտներում  տեղի  ունեցող  տեղաշարժերով  ինչպես  ազգային-պետական, այնպես  էլ  միջազգային  մակարդակներում:  Քաղաքական  սոցիալականացման  ընթացքը  և արդյունքները  բնորոշող  խնդիրները  հիմնականում  ի  հայտ  են  գալիս  անցումային շրջանում  և  ցնցումների  ժամանակ,  ինչը  նկատելի  է  նաև  մեր  հասարակության  դեպքում: ", "Մեր  պատկերացմամբ,  խոսել  երկրի  ու  հասարակության  կայուն  զարգացման, մասին  կարելի  է  միայն  այն  պայմանով,  որ  ձևավորված  պետք  է  լինի  պետական երիտասարդական արդյունավետ քաղաքականությունը, որպես պետության գործունեության  անկախ  ուղղություն,  ինչի  իրականացումը  կպահանջի  ակտիվ, շահագրգիռ  համագործակցության  քաղաքացիական  հասարակության  ինստիտուցիոնալ բաղադրիչների,  երիտասարդական  կազմակերպությունների  և  շարժումների  հետ,  և միտված  է  սոցիալական  միջավայրի  ձևավորմանը  երկրի  ինովացիոն  զարգացման գործում:  Նման  միավորումները  քաղաքական  գործընթացը  խթանում  են  «ներքևից», հասարակական  հարաբերությունների  մեջ  ինքնակառավարման  նոր  տարրեր  են ներարկում,  ուշադրությունը  կենտրոնացնում  են  իրավական  արժեքների  վրա,  ձևավորում են  երիտասարդների  վստահությունը  առ  այն,  որ  իրենց  ստատուսը  հավասարազոր  է պետությանը և սոցիալական ինստիտուտներին: ", "Ամերիկացի հետազոտող Վ. Սապիրոյի պնդմամբ` քաղաքական սոցիալականցման մակրո  մակարդակում  կամ  (քաղաքական  համակարգի  մակարդակում)  քաղաքական սոցիալակացումը  միջոց  է,  որի  օգնությամբ  քաղաքական  օղակները  քաղաքացիների  մեջ սերմանում  են  իրենց  քաղաքական  կարգին  համահունչ  նորմեր  և  պրակտիկաներ:96 Քաղաքական  օղակները  սոցիալականացման  համապատասխան  գործակալությունների` ընտանիքի, կրթական համակարգի, կրոնական կազմակերպությունների, լրատվամիջոցների,  քաղաքական  ինստիտուտների  միջոցով  մարդկանց  հաղորդում  են համապատասխան  քաղաքական  կարծրատիպային  մտածողություն  և  վարքագիծ, Future  of  Civic  Education  in  the  21st  Century”  conference  cosponsored  by  the  Center  for  Civic  Education  and  the Bundeszentrale fur politische Bildung, James Madison’s Montpelier, September 21-26, 2008, p. 3. Publications, May 1, 1989, Political Science, p.153. Political Science, vol.  7, 2004, p. 5. իրավունքներ  և  նորմեր,  ինչպես  նաև  քաղաքական  ավանդույթներ:97  Քաղաքական սոցիալականացման մակրո մակարդակում ուսումնասիրվում են նաև քաղաքացիների մոտ քաղաքական  կողմնորոշումների  և  պրակտիկաների  ձևավորման  հարցերը,  որոնք ներգործում  են  ժողովրդավարական  փոխակերպումների  գործընթացի  վրա՝98  ձևավորելով «ժողովրդավարական իրավագիտակցություն»: ", "Քաղաքական  սոցիալականացման  միկրո (կամ  անհատական)  մակարդակը ներառում  է  այն  կառույցները  և  գործընթացները,  որոնց  միջոցով  մարդիկ  ստանում  են քաղաքական  գիտելիքներ  ու  հմտություններ  և  կառուցում  են  իրենց  սեփական փոխհարաբերությունները քաղաքական համատեքստում:99 Քաղաքական սոցիալականացման  արդյունքում անհատները ձեռք են բերում քաղաքական համակարգի գործառնության  մասին  գիտելիքներ,  յուրացնում  են  քաղաքական  արժեհամակարգը  և գաղափարախոսությունը,  սկսում  են  ընկալել  դրա  խորհրդանիշները  և  ավանդույթները: ", "Նրանք  տեղեկատվություն  են  ձեռք  բերում  քաղաքական  գործընթացների  ակտիվ  կամ պասիվ  մասնակիցների  դերերի  մասին  և  կարող  են  մասնակցել  քաղաքական  և քաղաքացիական կյանքին: ", "Ամերիկացի  հետազոտող  Վ.  Սապիրոն  քաղաքական  սոցիալականացման  գլխավոր խնդիրների շարքում առանձնացնում է մարդկանց մոտ քաղաքական կողմնորոշումների և հմտությունների  ձևավորման  հիմնախնդիրը:100  Նա  անդրադառնում  է  նաև  քաղաքական սոցիալականացման  գործընթացի  վրա  գլոբալացման  գործոնի  ազդեցությանը  և  դրա հետևանքներին`  նշելով,  որ  այդ  դաշտում  հետազոտությունները  սակավաթիվ  են  և հիմնականում ընդգրկում են մակերեսային հարցեր: Նա գտնում է, որ գլոբալացումը առաջ է բերում  սոցիալականացման  ավելի լայն շրջանակներ,  որոնք  ավելի  մեծ հնարավորություններ  են  տալիս  մարդկանց  ինքնության  ընտրության  համար`  առանց Political Socialization Theory and Research. The Free Press, New York, 1977, p. 115-142. հիմնվելու  ազգային-ցեղային  գործոնի  վրա:  Նրանք  կարող  են  ուղղորդվել  տեղականից դեպի ընդհանուրը, պետականից դեպի վերազգայինը և այլն:101 Նկատենք,  որ  Սապիրոյի  վերոնշյալ  գաղափարը  իրատեսական  է  արդի գլոբալացման  պայմաններում։  Սակայն  այն  հաճախ  ազգային  պետություններին,  որոնք որդեգրել  են  ժողովրդավարացման  ուղին,  գցում  է  մոլորությունների  մեջ,  քանի  որ  օտար քաղաքական,  մշակութային  արժեհամակարգը  և՛  դժվար  է յուրացնել,  և՛  միևնույն ժամանակ  հարց  է  առաջանում,  արդյո՞ք  դա  ճշմարիտ  է,  քանի  որ  այդ  դեպքում  ազգային- մշակութային  բազմաթիվ  արժեքներ  ստիպված  պետք  է  իրենց  տեղը  զիջեն  նոր,  օտար արժեքներին,  որի  դեպքում  արդեն  իսկ  դժվար  է  դառնում  խոսել  ամբողջական  ազգ- պետության  լինելիության  մասին:  Մեր  համոզմամբ`  քաղաքական  սոցիալականացումն առանց ազգային ինստիտուների ներգրավման չի կարող լինել արդյունավետ: ", "Արևմտյան  հետազոտողների  շարքում  կարևոր  է  նաև  առանձնացնել  Մ.  Հուգին,  ով քաղաքական սոցիալակացման արդյունավետությունը ժողովրդավարական համակարգերում  տեսնում  է  սերնդափոխության  գործընթացում`  նշելով,  որ  արդի ժողովրդավարությունները պետք  է հետզհետե հարմարվեն և  ավելի հանդուրժող դառնան քննադատական  ավելի  խոր  որակներ  ունեցող  քաղաքացիների  հանդեպ,  ովքեր հանդիսանում  են  քաղաքական  սոցիալականացման  կարևոր  գործոն:  Ինչպես  բազմաթիվ այլ  հեղինակներ`  Հուգը  ևս  այս  գործընթացում  առանձնացնում  է  երիտասարդների  դերը որպես քաղաքական դիրքորոշումների և վարքագծի դրսևորման հիմնական դերակատարի,  որը  դժվարությամբ  է  կոնսենսուսի  հանգում  ավագ  սերնդի  քաղաքական կողմնորոշումների  հետ:  Հուգի  կարծիքով`  սերնդափոխությունը  սոցիալ-քաղաքական փոփոխությունների  հիմնաքարն է,  որը  պետք է  հաշվի  առնի  քաղաքական ինստիտուտների դիրքորոշումները:102 Եթե  ժողովրդավարության  պայմաններում քաղաքացիականության  համար առաջանում  է  որևէ  սպառնալիք,  ապա  երիտասարդներն  առաջինն  են  նկատում  այդ վտանգը:103 Ուշագրավ  են  նաև  ֆրանսիացի  հետազոտող  Լ.  Մուլենի`  քաղաքական սոցիալականցման  հիմնախնդրի  վերաբերյալ  տեսակետները,  որտեղ  սոցիալականացման գործում հետազոտողը կարևորում է քաղաքական կոնսենսուսի հիմնախնդիրը: Նա նշում է, որ  ցանկացած  սոցիալականացման  հիմքում  ընկած  է  կոնսենսուսը,  առանց  որի  տվյալ գործընթացը  կարող  է  լինել  առավել  երկարատև:  Հեղինակը  նկատում  է,  որ  պոլիարխիկ ժողովրդավարություններում քաղաքական  կոնսենսուսը մեծապես  կոնֆլիկտային  է, քանի որ սոցիալականացման գործընթացը կոորդինացված և համաչափ չէ:  Դա պայմանավորված է տարբեր խմբերի կողմից ոչ համաչափ մասնակցությամբ: 104 Վերոնշյալ գաղափարները  հիմք  են  ստեղծում  ընկալելու  նաև  մեր  երկրում  տեղի  ունեցող քաղաքական  սոցիալականացման գործընթացը, որը նույնպես  ընթանում է կոնֆլիկտային քաղաքական  կոնսենսուսի  պայմաններում:  Նկատենք,  որ  այս  պարագայում  կոնֆլիկտը ապահովում է քաղաքացիների իրավագիտակցության մակարդակի բարձրացում, քանի որ քաղաքացիական  ակտիվության  և  նախաձեռնողականության  միջոցով  է  հնարավոր դառնում  պատշաճ  կերպով  իրացնել  և  պաշտպանել  սեփական  քաղաքական  և քաղաքացիական  իրավունքները:  Ուստի  կոնֆլիկտային  քաղաքական  կոնսենսուսը նպաստում  է  նաև  քաղաքացիական  հասարակության  ձևավորման  և  կայացման գործընթացին: ", "Քաղաքական  սոցիալակացման  գործընթացը  տարբեր  հասարակություններում ընթանում  է  տարակերպ,  և,  միևնույն  ժամանակ,  չի  կարելի  առանց  սխալմունքների սոցիալականացման  որևէ  մոդել  կիրառել  բոլոր  տիպի  հասարակություններում:  Այս գործում  խիստ  կարևոր  նշանակություն  ունեն  առաջին  հերթին  ազգային,  մշակութային արժեհամակարգերը,  որոնք  չի  կարելի  անտեսել  քաղաքական  սոցիալականացման politiques. N. 5, Seuil, 1978, p. 103,108,109. գործընթացի  ժամանակ:  Այս  կապակցությամբ  Հուգը  իրավացիորեն  նշում  է,  որ քաղաքական սոցիալականացման գործընթացն ազգային և մշակութային առանձնահատկությունների  տեսանկյունից  ուսումնասիրելը  առավել  արդիական  է  նոր ժողովրդավարությունների համար, որտեղ այդ գործընթացը շատ հաճախ տեղի է ունենում լուրջ ցնցումների ուղեկցությամբ:105 Քաղաքական  սոցիալականացման  գործում  ամենակարևոր  դերակատարությունն ունի  երիտասարդությունը,  և  այս  մասին  իրավացիորեն  նշում  են  բազմաթիվ հետազոտողներ:  Սակայն  հարկ  է  նկատել,  որ  երիտասարդների  քաղաքական սոցիալականացումը կարող է տեղի ունենալ երկու ճանապարհով, ինչը որոշ հեղինակներ (օրինակ`  Դ.  Օուենը,  Ռ.  Դալտոնը106  և  այլք)  դասակարգում  են  քաղաքական գործունեություն  և  քաղաքացիական  մասնակցություն  կատեգորիաների:  Քաղաքական գործունեությունը  ենթադրում է  մասնակցություն  քաղաքական  ինստիտուտների գործունեությանը,  ինչպես  օրինակ`  քվեարկություն,  թեկնածության  առաջադրում, ընտրարշավ, հանրահավաք,  անդամակցություն կուսակցությանը, քաղաքական բանավեճեր և այլն: Քաղաքական գործունեությունը՝ որպես քաղաքացի-սուբյեկտ, կապված է  պարտավորությունների  կատարման,  որոշակի  նորմերի  պահպանման,  իրավունքների իրագործման  ձևական  պարտականությունների  հետ:  Այն  ենթադրում  է  նաև  քաղաքական փոխադարձ  հանդուրժողականություն:  Քաղաքական  սոցիալականացման  այս  ձևը ենթադրում է սահմանափակ քաղաքական մասնակցություն` հիմնված միայն սահմանված համապատասխան  չափորոշիչների  վրա,  որոնք  համահունչ  են  գործող  քաղաքական կարգին:  Այս  դեպքում  քաղաքացիների  իրավագիտակցությունը  գտնվում  է  պասիվ վիճակում։ ", "Երիտասարդության  քաղաքական  ակտիվության  ներկա  փուլում  կարևոր  է պահպանել  և  ուժեղացնել  միջազգային  համագործակցության  ամրապնդման  և երիտասարդների  միջավայրի  բոլոր  մակարդակներում  ինտեգրացիոն  գործընթացների նկատմամբ հետաքրքրությունը: Համարվում է, որ հենց այժմ կայացած կարելի է համարել ակտիվ  երիտասարդական  քաղաքականությունը,  որը  հետագայում  զուգակցվում  էր հատուկ    շրջանակային  և  ճյուղային  օրենքների  մշակմամբ  և  ընդունմամբ,  օրենքների, որոնք ուղղված են երիտասարդության իրավիճակը բարելավմանը, նրա իրավունքների ու շահերի  պաշտպանությունը,  ինչի  արդյունքում  բարձրացավ  երիտասարդների  պետական քաղաքականության որակը: ", "Քաղաքացիական ակտիվության հետ կապված նորմերը գերակա են էթնիկ, բարոյական և այլ  պարտավորությունների  նկատմամբ  և  խրախուսում  են  փոխադարձ  հարգանք անհատների միջև: Այն երիտասարդները, ովքեր առաջնորդվում են այս ուղիով, ավելի շատ են  հակված  պայքարի  և  ունեն  բողոքական  վարքագիծ:107  Այս  դեպքում  քաղաքացիների իրավագիտակցությունը կարող է ունենալ ավելի լայն դրսևորումներ։ ", "Ավելի  քան  քսան  տարի  ՀՀ-ում  տեղի  է  ունենում  հասարակական-քաղաքական համակարգի  փոխակերպում:  Այս ընթացքում  տեղի են ունեցել բազմաթիվ փոփոխություններ. փոխվել են իշխանական ինստիտուտները, քաղաքական վարչակարգը, հասարակական-քաղաքական  համակարգը  և  այլն:  Այս  կերպափոխումների  ընթացքում սերունդների ճակատագրերը եղել են տարբեր: Եթե երիտասարդ սերնդի մոտ քաղաքական սոցիալականացման  գործընթացը,  այսինքն`  նոր  արժեքների  յուրացումը  եղել  է  բնական երևույթ, ապա ավագ սերունդը, որը քաղաքականապես սոցիալականացվել է խորհրդային իշխանության  տարիներին,  դժվարությամբ  է  հարմարվում  նոր  իրականությանը:  Ավագ  և միջին  սերնդի  ներկայացուցիչները  հասարակության  քաղաքական  համակարգի փոխակերպման  արդյունքում  ստիպված  եղան  սովորել  սկզբունքորեն  նոր  քաղաքական բառապաշար և յուրացնել քաղաքական վարքագծի սկզբունքորեն նոր մոդելներ: ", "Future  of  Civic  Education  in  the  21st  Century”  conference  cosponsored  by  the  Center  for  Civic  Education  and  the Bundeszentrale fur politische Bildung, James Madison’s Montpelier, September 21-26, 2008, p. 9. Այս  դեպքում  տեղի  է  ունենում  նախկին  կուտակված  փորձի  և  գիտելիքների վերաիմաստավորում,  ինչն  էլ  Ե.  Շեստոպալն  անվանում  է  բնակչության  ավագ  սերնդի վերասոցիալականացում:108 Քաղաքական  սոցիալականացման  գործում  քաղաքական  գործունեության  և քաղաքացիական  ակտիվության միջև  փոխհարաբերությունները ստեղծում են բանավեճերի  հիմքեր: ", "Հաճախ  դժվար է լինում  առանձնացնել քաղաքական սոցիալականացման այս երկու ձևերը, քանի որ երկուսն էլ կարող են ունենալ քաղաքական բնույթ:  Սակայն  քաղաքացիական  ակտիվությունը  դիտվում  է  որպես  «հրավեր»  դեպի քաղաքական-մասնակցային կյանք, որն  անհատներին հաղորդում է  փորձ, կազմակերպչական,  հաղորդակցական  որակներ,  ինչպես  նաև  քաղաքական  կյանք  մուտք գործելու համար ֆինանսներ հայթայթելու հմտություններ: Կամավորությունը նպաստում է հասարակության  մեջ  տարատեսակ  խմբերի  միավորմանը  համագործակցության նպատակով,  որը  կարող  է  հանգեցնել  որոշակի  քաղաքական  գործողությունների: ", "Կամավորությունը  այս  պարագայում  կատարում  է  քաղաքական  սոցիալականացման գործակալի դեր, որն էլ իր հերթին կարող է խրախուսել քաղաքական մասնակցությունը և նախընտրական ներգրավվածությունը:109 Մեկ  այլ  բանավեճ  ծավալվում  է  այն  հարցի  շուրջ,  որ  քաղաքացիական ակտիվությունը  շատ  չնչին,  եթե  ոչ  ընդհանրապես,  որևէ  կապ  չունի  քաղաքական գործունեության  կամ  ժողովրդավար  քաղաքացիների  դաստիարակության  հետ:  Այս առումով  ուշագրավ  է  Է.  Թեյս-Մորսի  և  Ջ.  Հիբինգի  տեսակետը,  ովքեր  պնդում  են,  որ կամավոր  խմբերը  հիանալի  ծառայություն  են  մատուցում  հասարակությանը  և  ունեն անվիճելի կարևորություն, սակայն նրանց  ազդեցությունը ժողովրդավարական քաղաքականության  վրա  անորոշ  է  և  հնարավոր  է,  որ  նույնիսկ  բացասական  է:  Ըստ հեղինակների՝  շատերն  են  ցանկանում  զբաղվել  հասարակական  գործունեությամբ  և  դա Future  of  Civic  Education  in  the  21st  Century”  conference  cosponsored  by  the  Center  for  Civic  Education  and  the Bundeszentrale fur politische Bildung, James Madison’s Montpelier, September 21-26, 2008, p. 10-11. կարող  են  անել  իրենց  համայնքներում`  խուսափելով  արատավոր  քաղաքական պրակտիկայից,  քանի  որ  ոչ  բոլոր  խմբերն  են,  որ  հետապնդում  են  բացառապես ժողովրդավարական-քաղաքացիական նպատակներ:110 Քաղաքական սոցիալականացման գործում՝ որպես քաղաքացիական գիտակցության  ձևավորման  աղբյուր,  մեծ  է  սոցիալականացման  գործակալությունների դերը,  որոնք  ժամանակի  ընթացքում  փոփոխվում  և  զինվում  են  նորանոր,  առավել արդյունավետ միջոցներով: Քաղաքական սոցիալականացման գործակալությունների թիվն արագորեն աճում է, հատկապես` համացանցի օգնությամբ: ", "Այսօր  քաղաքագիտական  հետազոտություններում  մեծ  ուշադրություն  է  դարձվում տեղեկատվական հասարակությունում տեղեկատվական տեխնոլոգիաների ազդեցությամբ առաջացող քաղաքական սոցիալականացման նոր ձևերին, մեխանիզմներին, գործակալներին և գործակալություներին։ ", "Տեղեկատվական հասարակությունում նորագույն տեղեկատվական տեխնոլագիաների  զարգացումը  փոխում  է  քաղաքական  սոցիալականացման  մասին ավանդական  պատկերացումները,  քանի  որ  տեղեկատվական  հասարակությունում ստեղծվում են սկզբունքորեն նոր հնարավորություններ ժողովրդավարական քաղաքական մասնակցության,  հասարակական-քաղաքական  կյանքի  կազմակերպման  համար: ", "Փոխվում  են  քաղաքական  և  քաղաքացիական  մասնակցության  նախկին  ձևերը, քաղաքական սոցիալականացման ավանդական գործակալներին և գործակալություններին միանում են նախկինում գոյություն չունեցող նոր գործակալներ և գործակալություններ: ", "Այսօր  համացանցն  իրավամբ  ստանձնել  է  անհատի,  հասարակության  տարբեր խմբերի իրավագիտակցության ձևավորման, քաղաքական սոցիալականացման առաջնային  գործակալներից  մեկի  դերը:  Այս  գաղափարը  հիմնավորող  փաստերը բազմաթիվ  են:  Շնորհիվ  համացանցի`  տեղեկատվական  հասարակության  տեսաբաններն արդեն  խոսում  են  վիրտուալ  կուսակցությունների,  վիրտուալ  կամ  ցանցային քաղաքականության  ստեղծման  մասին:  Նշենք,  որ  կուսակցությունները  քաղաքական սոցիալականացման կարևոր գործակալություններից են: ", "Ամփոփելով  վերը  նշված  եզրակացությունները,  նշենք,  որ  երիտասարդություն ասելով, կհասկանանք  դեռ չկայացած հատուկ համոզմունքներով,  մաքսիմալիզմով, փոքր կենսափորձով, ժամանակակից հասարակությունում սոցիալապես ողջունելի հաստատված դերերի  բացակայությամբ,  սոցիալական  և  քաղաքական  կյանքում  վարվելաձևի ինվերսիայով  պայմանավորված  կարծիքներով,  արժեքներով  և  շահերով  մարդկանց կոնկրետ սոցիալական և տարիքային խմբերը: Երիտասարդությունը որպես  քաղաքական գործընթացի  ակտոր  ակտիվ  զբաղեցնում  է  կյանքում  իր  դիրքը,  ձեռք  բերելով ժամանակակից աշխարհում քաղաքական պրակտիկայի փորձը: ", "Համացանցի օգտագործման  շնորհիվ  քաղաքական  գործընթացի  ցանկացած  մասնակից  գործնականում կարող  է  ուղարկել  իր  հաղորդագրությունները  անսահմանափակ  թվով  պոտենցիալ հասցեատերերի:  Արդյունքում՝  ձևավորվում  է  մի  իրավիճակ,  որը  վերաիմաստավորում  է անձի  իրավագիտակցության,  քաղաքական  մասնակցության  դերը  և,  հետևապես, քաղաքական սոցիալականացման հնարավորությունների մասին հնացած պատկերացումները:  Նման  մասնակցությունը  ընկալվում  է  որպես  առանձին  անձանց` քաղաքական  որոշումների  ձևակերպման  և  ընդունման  գործընթացի  վրա  ազդելու նախաձեռնություն: ", "Ժողովրդավարական  հասարակությունում  պարտադիր է քաղաքացիական վերահսկողությունը  պետության  գործունեության  նկատմամբ,  ինչը  խթանում  է  այն ենթակառուցվածքի զարգացումը, որն զորու է զսպելու չինովնիկների կամայականություններն ու չարաշահումները: ", "Համացանցի  ի  հայտ  գալը  ծնունդ  տվեց  բազմաթիվ  լավատեսական  հույսերի` կապված  առավել  կատարյալ  սոցիալական  կարգի  ձևավորման  հետ:  Ենթադրվում  էր,  որ տեղեկատվության  համընդհանուր  դյուրամատչելիությունը  աստիճանաբար  կկրճատի սոցիալական  անհավասարությունը,  պետության  գործառույթները  առավելագույնս կկրճատվեն, իսկ իշխանական ինստիտուտների նկատմամբ հասարակության վերահսկողությունը կտրուկ կմեծանա:111 Սակայն այս լավատեսական միտումներից բացի նկատվեցին  նաև  պետության  կողմից  քաղաքացիների  նկատմամբ  վերահսկողության  նոր միջոցներ՝ կապված տեղեկատվական տեխնոլոգիաների հետ։ ", "Հանրային  ծառայության  համակարգում  շահերի  բախման  կարգավորման  և նվերների  ընդունման  կանոնները  հաստատվել  են  Հանրային  ծառայության  մասին օրենքով:  Այս  կանոնների  կատարման  պատասխանատվությունը  բարձրաստիճան պաշտոնատար  անձանց  պարագայում  ընկած  է  Բարձրաստիճան  պաշտոնատար անձանց  էթիկայի  հանձնաժողովի  վրա:  Մյուս  հանրային  ծառայողների  պարագայում այս  պատասխանատվությունն  ընկած  է  առանձին  պետական  և  տարածքային կառավարման  մարմինների  վրա:  Սակայն  Հանրային  ծառայության  մասին  օրենքով սահմանվում  են  շահերի  բախման  կարգավորման  կանոններ  միայն  բարձրաստիճան պետական պաշտոնյաների համար, իսկ մյուս հանրային ծառայողների համար շահերի բախման  կարգավորումներ  նախատեսված  չեն:  Բացի  այդ,  գույքի  և  եկամուտների հայտարարագրման իմաստով օրենքով սահմանված կարգով  պետական պաշտոնյաների  հետ  փոխկապակցված  անձինք  են  համարվում  միայն  միասին  ապրող ամուսինը,  ծնողները  և  երեխաները,  իսկ  մյուս  հարազատները՝  քույրերը,  եղբայրները, առանձին ապրող  ծնողներն  ու երեխաները  չեն  համարվում  փոխկապակցված անձինք, ինչն  էականորեն  սահմանափակում  է  այս  դրույթի  գործողության  իրական  ոլորտը: ", "Բարձրաստիճան  պաշտոնատար  անձանց  էթիկայի  հանձնաժողովը  հրապարակում  է բարձրատիճան  պետական  պաշտոնյաների  եկամուտների  և  գույքի  հայտարարագրերը www.ethics.am  կայքում:  ՀՀ  կառավարության  Հ  1835-N  որոշման  համաձայն՝ հաստատվել են որոշակի սահմանափակումներ հայտարարագրերով տեղեկատվության բացահայտման  վերաբերյալ:  Օրինակ,  գույքի  հասցեն  կամ բարձրաստիճան պաշտոնատար  անձի  անձնագրային  տվյալները  բացահայտման  ենթակա չեն: "], "paragraph_source_docs": [2, 2, 0, 2, 2, 2, 2, 2, 2, 0, 2, 2, 2, 2, 2, 2, 2, 2, 2, 0, 2, 2, 2, 1, 1], "source_docs_file": "Political Science.json"}