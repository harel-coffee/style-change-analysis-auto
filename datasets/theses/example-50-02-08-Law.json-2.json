{"paragraph_source_docs": [2, 4, 2, 2, 2, 3, 4, 3, 2, 0, 5, 3, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 3, 2, 2, 2, 0, 2, 2, 2, 2, 2, 2, 2, 1], "paragraphs": ["Իրավաբանական  գրականության  մեջ  փորձ  է  արվել  հիմնավորել  պետական կառավարման ձևերի դասակարգման  ևս մեկ տարբերակ։ Որոշ հեղինակներ գտնում են,  որ  արդի  պայմաններում  պետությունների  ավանդական  դասակարգումը միապետությունների  և  հանրապետությունների  դեռևս  բավարար չէ,  քանզի վերջիններս  կարող  են  հիմնված լինել  ինչպես  մենիշխանության,  այնպես  էլ իշխանությունների  բաժանման  սկզբունքի  վրա։  Առաջարկվում  է  իշխանությունների բաժանման  սկզբունքի  վրա  հիմնված  իրավական  պետությունների  կառավարման ձևերը  բաժանել  երեք  խմբի՝  դուալիստական,  խորհրդարանական  և  խառը,  որոնցից յուրաքանչյուրն ունի տարատեսակ դրսևորումներ՝ դուալիստական միապետություն, դուալիստական  կամ  նախագահական  հանրապետություն,  խորհրդարանական միապետություն կամ հանրապետություն, կիսանախագահական հանրապետություն։13 Կարծում ենք, որ այս դասակարգման նորույթը ոչ թե պետական կառավարման ձևերի,  այլ  քաղաքական  ռեժիմների  մեջ  է,  քանի  որ  մենիշխանությունն անխուսափելիորեն  հանգեցնում  է  ավտորիտար  քաղաքական  ռեժիմի,  իսկ իշխանությունների լավագույնս տարանջատումը, իշխանության տարբեր թևերի միջև Диссертация на соискание ученой степени кандидата юридических наук. Санкт -Петербург, 2008, էջ 14- և հավասարակշռման սահմանադրական կառուցակարգերի արդյունավետության բարձրացման համատեքստում // ԵՊՀ իրավագիտության ֆակուլտետի ասպիրանտների և հայցորդների 2014 թ. նստաշրջանի նյութերի ժողովածու, Երևան, 2015, էջ 67-68: ", "նադրական և կոնվենցիոն նորմերի իրացման հարցով Հայաստանի ներպետական կար- գավորման  հակասություններ,  որոնց  շտկումը  անհրաժեշտ  է  կոնվենցիոն  չափանիշ- ները  ապահովելու  համար:  Վերլուծության  արդյունքում  բացահայտվել  է,  որ  ՀՀ  օրենս- դրությունը  անձի  ազատությունից  զրկելու  կարգավորումների  մասով  ուղղակի  հակա- սում է Կոնվենցիայի պահանջներին: Մասնավորապես, վարույթն իրականացնող մարմ- նի  վրա  օրենքով  չի  դրված  ձերբակալվածին  անհապաղ  դատարան  տանելու  պարտա- կանություն: Միակ երաշխիքը, որ օրենսդիրը սահմանում է ձերբակալվածի համար, դա ձերբակալման  օրինականությունն  ու  հիմնավորվածությունը  դատարան  բողոքարկելու հնարավորությունն  է,  որը  ներպետական  օրենսդրությունում  անհրաժեշտ  մեխանիզմ- ների  բացակայության  պատճառով  կիրառում  չի  գտնում,  այսինքն`  գործնականում  կի- րառելի  չէ,  ինչը  նշանակում  է  Կոնվենցիոն  երաշխիքներից  առնվազն  մեկը  փաստա- ցիորեն գոյություն չունի: Ընդ որում, փաստացի Կոնվենցիայի 5-րդ հոդվածի  3-րդ մասի դրույթնեերը  Հայաստանի  Հանրաապետությունում  ոչ  օրենսդրական,  ոչ  գործնական մակարդակով չեն կիրառվում, ինչը դրանց բողոքարկման դեպքում մեխանիկորեն հան- գեցնելու են խախտման փաստի ճանաչմանը: ", "Գրականության  մեջ  լայն  տարածում  ունեն  մի  կողմից  կոնկրետ  պետության էության, բովանդակության ու գործառույթների և մյուս կողմից նույն պետության ձևի միջև  պատճառահետևանքային կապի մասին  տեսությունները։  Այդպիսի դետերմինիստական  մոտեցում  առաջադրել  է  դեռևս  Լ.  Գումպլովիչը,  ով  գտնում  էր, որ  պետության  ձևը  միշտ  հանդես  է  գալիս  որպես  դրա  էության  և  բովանդակության անմիջական  արտահայտություն։14 Ինչպիսին  պետության էությունը և բովանդակությունն (գործառույթներն) են, վերջին հաշվով այդպիսին է նրա ձևը։ Տվյալ մոտեցման  հետ  չի  կարելի  համաձայնվել։  Նախ  նշենք,  որ  ժողովրդավարական իրավական  պետությունը  կարող  է  ստանալ  և՛  հանրապետական,  և՛  միապետական կառավարման  ձև։  Ճիշտ  այդպես  էլ,  կարծր  ավտորիտար  համակարգը  նույնպես կարող է ստանալ նշված պետական կառավարման երկու ձևերից ցանկացածը։ ", "Կարծում  ենք՝  Հայաստանի  Հանրապետության  պատմական  փորձը  նույնպես ապացուցում  է,  որ  պետության  էության,  բովանդակության  և  գործառույթների  միջև ուղղակի կապը բացակայում է։ ", "Ինչպես  արդարացիորեն  նշում  է  Ա.  Հարությունյանը,  հետխորհրդային երկրներում  ամբողջատիրական  համակարգից  դեպի  ժողովրդավարություն  անցման նպատակը քաղաքացիական հասարակության ձևավորումն էր։15 Սեփականաշնորման միջոցով սեփականության վերաբաշխումը մասնավոր սեփականության  առաջացման  հնարավորություն  ստեղծեց,  որը  քաղաքացիական հասարակության ձևավորման կարևոր նախապայմաններից է։  Սակայն քաղաքացիական  հասարակության  ձևավորման  համար  անհրաժեշտ  էին  ոչ  միայն տնտեսական (սեփականության  ձևերի  բազմազանություն  և  տարբեր  ձևերի հավասար  իրավական  պաշտպանություն),  այլև  քաղաքական  հիմքեր  (առաջին հերթին՝  բազմակուսակցական  քաղաքական  համակարգ)։  Հատկանշական  է,  որ դեռևս  1990-1991  թվականներին,  երբ  մեր  երկրում  կառավարման  ձևի  նշանակալի փոփոխություններ  չէին  կատարվել,  և  հիմնականում  պահպանված  էր  խորհրդային կառավարման  համակարգը,  Հայաստանի  Հանրապետության  Գերագույն  խորհուրդն ընդունեց  մի  շարք  օրենքներ,  որոնք  ուղղակիորեն  հակասում  էին  խորհրդային կարգերի  էությանը,  բովանդակությանը  և  գործառույթներին  և,  վերջին  հաշվով, ուղղված էին քաղաքացիական հասարակություն ձևավորելուն։  Այսպես, «Սեփականության  մասին»  օրենքով  ամրագրվեց  մասնավոր  սեփականության իրավունքը  և  ապահովվեց  սեփականության  տարբեր  ձևերի  հավասար  իրավական պաշտպանության սկզբունքը,16 «Հասարակական-քաղաքական կազմակերպությունների մասին» օրենքով վերացվեց Կոմունիստական կուսակցության դերը՝ որպես «հասարակության ղեկավար և ուղղություն տվող ուժի», և դրվեցին բազմակուսակցական քաղաքական համակարգի օրենսդրական հիմքերը։17 Որոշակի  տարակարծություններ կան նաև  պետությունների և, մասնավորապես,  պետական  կառավարման  ձևերի  հստակ  դասակարգման հնարավորությունների  և  այդպիսի  դասակարգումների  տեսական  և  գիտական ներուժի  վերաբերյալ։  Այսպես,  Յ.  Յոհարիի  կարծիքով՝  թերևս  չկա  միասնական իրավական  կամ  այլ  սկզբունք  կամ  չափանիշ,  որի  հիման  վրա  հնարավոր  կլինի կատարել  պետությունների  գոհացուցիչ  դասակարգում։  Ուստի  պետությունների բարդ և յուրահատուկ բնույթի  պատճառով, դրանց  տարբերակման և դասակարգման ցանկացած  փորձ  գիտական  տեսակետից  կլինի  ապարդյուն  և  կտա  ոչ  նշանակալի գիտական  արժեք  և  գործնական  արդյունքներ։18  Այս  տեսակետը  նույնպես քննադատության  է  արժանացել։  Մասնավորապես,  Ա.  Բեբլերն  արդարացիորեն արձանագրում  է,  որ  համեմատական  քաղաքագիտության  ոլորտում  առանց դասակարգումների  դժվար  թե  կարելի  լինի  ակնկալել  հետագա  զարգացում։19 Նկատենք,  որ  իրավագիտության,  մասնավորապես՝  պետության  և  իրավունքի ընդհանուր  տեսության  ու  սահմանադրական  իրավունքի  տեսության  ոլորտում պետությունների և,  առաջին հերթին,  պետության կառավարման ձևերի տարբերակումն  ու  դասակարգումն  ունեն  ավելի  մեծ  տեսական  և  գործնական նշանակություն։ ", "Սուբյեկտիվ իմաստով խղճի  ազատությունը  օրենսդրության  սահմաններում  ծագող  և դրա  շրջանակներում  հասանելի  կոնկրետ  հնարավորությունը,  իրավունքը  և  հավակնու­ թյունն  են,  այսինքն'  սուբյեկտի  կոնկրետ  իրավազորությունները,  որոնք  բխում  են  կոնկ­ րետ  պետության  սահմանադրությունից,  և որոնց  իրագործումը  հայտնի  չափով կախված է  նրա  կամքից  և  գիտակցությունից:  Ըստ  էության'  խղճի  ազատության  սուբյեկտիվ  իրա­ վունքը  մարդու  վարքա գծի'  օրենքով  երաշխավորված  «հնարավորի»  և «թույլատրելիի» չափն  է  կոնկրետ  համակարգի  սահմաններում  (մարդ-կրոն-կրոնական  կազմակերպու­ թյուն-պետություն),  որը  եզրագծում  է  անձի  անհատական  ազատության  իրավաբանա­ կան  շրջանակը: ", "հասկացության  ՀՀ  ներպետական  իրավական  ընկալման  սահմանումը:  Մասնավորա- պես, անձի արդար դատական քննության իրավունքը երաշխավորվում է Կոնվենցիայով բացառապես  իր  քրեական  կամ  քաղաքացիական  իրավունքների  պաշտպանության դեպքում: Սակայն գործնականում խնդիրներ են առաջանում ՀՀ ներպետական մակար- դակով, քանի որ այն իրավահարաբերությունները, որոնք չեն կարգավորվում քրեակա- դատավարական  օրենսդրությամբ,  շատ  դեպքերում  Դատարանի  կողմից  դիվում  են, որպես  քրեական`  դրանից  բխող  հետևանքներով:  Այս  պայմաններում,  ներպետական մակարդակով  իրավահարաբերությունների  ներազդելու  հայեցողությունը  չունի  բավա- րար հստակություն և կանխատեսելիություն: Նախադեպային իրավունքի վերլուծությու- նը առանձնացրել է երեք ասպեկտներ, դրանք են` որակումը ներքին իրավունքի համա- կարգում, իրավախախտման  բնույթը, պատժի բնույթը և խստության աստիճանը:  Որա- կումը  ներպետական  իրավունքի  համակարգում  ենթադրում  է,  որ  եթե  արարքը  քրեա- կան է որակվում համապատասխան պետության ներպետական իրավունքի համակար- գում, ապա այդ դեպքում 6-րդ հոդվածն ինքնաբերաբար կիրառելի է դատաքննություն- ների ընթացքում, մնացած բոլոր հանգամանքները կորցնում են իրենց նշանակությունը: ", "Խղճի  և դավանանքի  ազատության  վերաբերյալ ժամանակակից  ընկալման  շրջանա­ կում  պրոֆեսոր  Ա.  Ավագյանը  կարծում  է,  որ  խղճի  ազատությունը  ունի  հետևյալ  երկու ասպեկտները,  առաջինը  մարդու  բարոյաէթիկական  հայացքների  ազատությունն  է,  այ­ սինքն'  իր  և  մյուսների  արարքների  նկատմամբ  ունեցած  դիրքորոշումը  և  գնահա­ տական  տալու  հնարավորությունը  (մարդկանց  վարքագծի  ազնվության,  ստորության, մեծահոգության,  բարության  և  այլնի  վերաբերյալ):  Մյուս  ասպեկտը  անձի  կողմից  իր համար  նախընտրելի  իդեալ ընտրելու  և նրան  «երկրպագելու»  ներքին  (հոգևոր) հնարա­ վորությունն  է:  Այս  առումով'  դավանանքի  ազատությունը  այդպիսի  իդեալի  գոյությանը հավատալու  հնարավորությունն  է,  ընդ  որում'  այդ  իդեալը  ոչ  թե  մեր  շրջապատի  ան­ ձանցից  որևէ  մեկն  է,  այլ  անսովոր  (աստվածային)  բնույթով օժտ վա ծ  մի  էակ,  որը  ոչ  մի­ այն  ամենաազնիվն  է,  արդարամիտը  և մարդասերը,  այլև մտածում  է  մեզնից յուրաքանչ­ յուրի  բարոյական  մաքրության  մասին,  օգնում  է  ընտրել  ճշմարիտ  ուղի  և  զերծ  մնալ վատ  արա րքներից19: ", "Դրանցից յուրաքանչյուրն ունի իր տարատեսակները։ ", "Սակայն  չպետք  է  մտածել,  որ  այս  երկու  փուլերի  միջև  անանցանելի  պատ  է կանգնած:  Հակառակը,  շատ  բաներում  դրանք  բխում  են  միևնույն  տեսական, աշխարհընկալողական նախադրյալներից: ", "Учебник дл явузов / Под ред. Н.Ф. Кузнецовой и И.М. Тяжковой. Т. 2: Общая часть. Учение о наказании. М.:  Зерцало,  2002,  ¿ç»ñ  9-10:  Üå³ï³Ï³Ñ³ñÙ³ñ  ¿  Ýß»É  Ý³¨,  áñ  ùÝÝ³ñÏíáÕ  Ñ³ñóÇ  í»ñ³µ»ñÛ³É Ñ³Ù³Ï³ñÍÇù »Ý Ý³¨ ÐÐ ùñ»³Ï³Ý Çñ³íáõÝùÇ ¹³ë³·ñùÇ Ñ»ÕÇÝ³ÏÝ»ñÁ (³Ûë Ù³ëÇÝ ³é³í»É Ù³Ýñ³Ù³ëÝ ï»°ë Ð³Û³ëï³ÝÇ Ð³Ýñ³å»ïáõÃÛ³Ý ùñ»³Ï³Ý Çñ³íáõÝù: ÀÝÑ³Ýáõñ Ù³ë ¥í»ó»ñáñ¹ Ññ³ï³ñ³ÏáõÃÛáõÝ` ÷á÷áËáõÃÛáõÝÝ»ñáí ¨ Éñ³óáõÙÝ»ñáí¤. /ê. ²é³ù»ÉÛ³Ý, ². ¶³µáõ½Û³Ý, Ð. Ê³ãÇÏÛ³Ý ¨ áõñÇß. – ºñ.: ºäÐ Ññ³ï., 2012, ¿ç 370): ", "Խղճի  ազատությունը'  որպես  մարդու  իրավունքների  հայեցակարգի  հիմնական  և համակարգաստեղծ  գործոն  և  որպես  «աշխարհայացքի  ընտրության»  ազատություն, «ազատություն»  ֆենոմենի  հիմքն  է  ընդհանրապես:  Բովանդակային  առումով,  իհարկե, ճիշտ   չէ  խոսել  կոնկրետ  իրավունքի  (խղճի  ազատության)  առավելության  կամ  մյուս իրավունքների  համեմատությամբ  կարևորության  մասին,  սակայն  Ս.  Բուրյանովի  կարծի­ քով,  առանց  խղճի  ազատության  իրավունքի  պա տշա ճ  իրացման  համակարգերի,  մար­ դու  իրավունքների  ողջ  համակարգը  կարող  է  լրջորեն  վտանգվել21:  Այնուամենայնիվ, այս  հեղինակի  տեսակետը  մեր  կարծիքով  խիստ  մասնավոր  է,  որովհետև  մարդու  սու­ բյեկտիվ  իրավունքների  ելակետը  առավելապես  մարդու  արժանապատվության  իրա­ վունքն  է: ", "Դուալիստական  միապետությունը բնութագրվում է  խորհրդարանի  և միապետի միջև իշխանության բաժանմամբ։ Սակայն այդպիսի բաժանման ժամանակ «սահմանադրական միապետություն» հասկացությունները: Մեր համոզմամբ՝ երկու դեպքում էլ խոսքը վերաբերում է, ըստ էության, միևնույն կառավարման ձևին: Պարզապես առաջին դեպքում շեշտվում է միապետի իշխանությունը սահմանափակող մարմինը, իսկ երկրորդ դեպքում՝ այն ակտը (գրված կամ չգրված սահմանադրությունը), որով այդ իշխանությունը սահմանափակվում է: ", "միապետի իշխանությունն ակնհայտորեն գերակշռում է։ ", "Միապետի լիազորությունները  որոշակիորեն  սահմանափակված  են  միայն  օրենսդրական ոլորտում։  Սակայն  և  այս  ոլորտում  խորհրդարանի  կողմից  ընդունված  որևէ օրինագիծ  չի  կարող  ուժի  մեջ  մտնել  առանց  միապետի  համաձայնության,  քանի  որ վերջինս  օժտված  է  բացարձակ  վետոյի  իրավունքով։  Գործադիր  իշխանությունն ամբողջովին  պատկանում է միապետին և նրա կողմից ձևավորվող կառավարությանը,  որը  խորհրդարանի  առջև  պատասխանատվություն  չի  կրում։ ", "Միապետն  օժտված  է  նաև  խորհրդարանն  արձակելու,  արտակարգ  դեկրետներ հրապարակելու  և  արտակարգ  դրություն  հայտարարելու  լիազորություններով։  Նա հանդիսանում է նաև բանակի գլխավոր հրամանատարը։ ", "Կառավարման  այս  ձևը  բավականին  տարածված  էր  19-րդ  դարում  և  20-րդ դարի  սկզբներում  (օրինակ՝  Գերմանիայի  միավորումից  հետո՝  1871  թվականի սահմանադրությամբ)։  Այն  դեռևս  պահպանվում  է  Մերձավոր  Արևելքի  մի  քանի երկրներում (Հորդանան, Մարոկկո)։ ", "Խորհրդարանական (սահմանադրական)  միապետության  համար  առավել հատկանշական է  այն,  որ  միապետը  պետական  կառավարման  իրական լիազորություններով  օժտված  չէ։  Նրա  լիազորությունները  հիմնականում  կրում  են ներկայացուցչական  բնույթ։  Բացի  դրանից՝  նա  իր  ստորագրությամբ  հաստատում  է կարևորագույն  պետական  փաստաթղթերը։  Սակայն  միապետի  ստորագրությունը կրկնաստորագրման (կոնտրասիգնացիայի)  կարիք  ունի.  միապետի  կողմից ստորագրման  ենթակա  փաստաթղթերը  պետք է  նախապես  ստորագրվեն վարչապետի կամ պատասխանատու նախարարի  կողմից։  Միապետն ստորագրում է նաև  օրենսդրական  ակտերը,  սակայն  պառլամենտի  կողմից  ընդունված  ակտերի նկատմամբ  վետոյի  իրավունք  կամ  չունի,  կամ  այդ  իրավունքն  ավանդապես  չի կիրառվում (այսպես կոչված՝ «քնած» լիազորություն)։ ", "Ժամանակակից  աշխարհում  կառավարման  քննարկվող  ձևը  բավականին  մեծ տարածում ունի։  Այսօր  այն  առկա է բազմաթիվ ժողովրդավարական պետություններում  (Մեծ  Բրիտանիա,  Իսպանիա,  Ճապոնիա  և  այլն)։  Գործնականում խորհրդարանական տարբեր միապետություններում միապետների լիազորությունների  ծավալը  միատեսակ չէ։  Այսպես,  Շվեդիայում  միապետը գործնականում զրկված է  պետական գործունեությանը մասնակցելու հնարավորությունից և օժտված է միայն  արտաքին ներկայացուցչական լիազորություններով,  մինչդեռ  Իսպանիայի  1978  թվականի  սահմանադրությամբ՝ միապետն օժտված է ծավալուն լիազորություններով։ ", "Պետք  է  նկատել,  որ  խորհրդարանական  միապետությունն  իր  բազմաթիվ էական  հատկանիշներով  նման  է  խորհրդարանական  հանրապետությանը։  Այդ հանգամանքը  նկատել  էր  դեռևս  Մ.  Մ.  Կովալևսկին։  Նա  գտնում  էր,  որ  անգլիական միապետության  քաղաքական  համակարգն  ավելի  մեծ  ընդհանրություններ  ունի ֆրանսիական  հանրապետական  կարգերի  հետ,  քան  Ֆրանսիայի  և  Միացյալ Նահանգների  ժողովրդաիշխանության  համակարգերը։24  Այսօր  խորհրդարանական միապետության և խորհրդարանական հանրապետության էական ընդհանրությունների  մասին  դրույթը  լայն  ճանաչում  է  գտել  գրականության  մեջ  և հանգեցրել է  նոր՝ «խորհրդարանային  կառավարման  ձև»  հասկացության առաջացմանը,  որը  ներառում  է  խորհրդարանական  հանրապետությունը  և խորհրդարանական միապետությունը։25 Թերևս,  խորհրդարանական միապետության և  խորհրդարանական հանրապետության  միակ  էական  տարբերությունն  այն  է,  որ  առաջինի  դեպքում պետության  գլուխն  իշխում  է  գահաժառանգության  կարգով  որոշված  սեփական իրավունքով  և  ցմահ,  իսկ  նախագահն  իր  մանդատը  ձեռք  է  բերում  ընտրության արդյունքում և  սահմանադրությամբ սահմանված ժամկետով։ Առանձին հեղինակներ փորձում  են  թերագնահատել  այս  տարբերությունը՝  հիմնվելով  այն  հանգամանքի վրա,  որ  պատմականորեն  եղել  են  դեպքեր,  երբ  միապետները  ընտրվել  են  (18-19 դարերում Լեհաստան և հին  Գերմանիա)։  Սակայն դրանք  անհաջող բացառություններ էին, որոնք միայն հաստատում են ընդհանուր կանոնը։ Միապետի ընտրությունները  կարելի  է  որպես  բնականոն  երևույթ  գնահատել  միայն դինաստիաների փոփոխության ժամանակաշրջանների պարագայում։ ", "Կարծում  ենք,  որ  խորհրդարանական  միապետության  և  խորհրդարանական հանրապետության՝  էական  հատկանիշներով  նմանության  վերաբերյալ  դրույթը որոշակի  նշանակություն  ունի  մեր  թեմայի  առանձին  հետազոտական  խնդիրների լուծման համար։ ", "Մինչև  նախորդ  դարի  կեսերը  գրականության  մեջ  տարանջատվում  էին հանրապետական  կառավարման երկու  հիմնական  ձևեր՝  նախագահական հանրապետություն և խորհրդարանական հանրապետություն։ ", "«Կիսանախագահական հանրապետություն» հասկացությունը, Ֆրանսիայի Հինգերորդ Հանրապետության կառավարման առանձնահատկությունների վերլուծության արդյունքում, առաջին անգամ շրջանառության մեջ է դրել ֆրանսիացի սահմանադրագետ Մ. Դյուվերժեն։26 Ներկայումս  հանրապետական  կառավարման  տարանջատումը  երեք  ձևերի՝ նախագահական հանրապետություն, կիսանախագահական (կիսախորհրդարանական,  խառը) հանրապետություն  և  խորհրդարանական հանրապետություն, լայն  ճանաչում  է  գտել։  Միայն  առանձին  հեղինակներ կիսանախագահական կառավարումը չեն դիտարկում որպես  պետական կառավարման առանձին տարատեսակ։27 Քննարկվող  հարցի շուրջ  սեփական  դիրքորոշում ձևակերպելու  և հիմնավորելու համար նախ հակիրճ ներկայացնենք հանրապետական կառավարման երեք տարատեսակների առավել բնորոշ հատկանիշները։ ", "Նախագահական հանրապետություններում իշխանությունների տարանջատումը կրում է կարծր բնույթ՝ լիովին համապատասխանելով իշխանությունների  բաժանման  Շ.  Լ.  Մոնտեսքյոյի  տեսությանը։  Օրենսդիր իշխանությունը  պատկանում է  խորհրդարանին, բարձրագույն գործադիր իշխանությունը՝  նախագահին,  դատական  իշխանությունն  իրականացվում  է դատարանների  ծավալուն  համակարգի  միջոցով՝  ներառյալ բարձրագույն  դատական ատյանը։28 System Model: Semi-Presidential Government // European Journal of Political Research.  Vol. 8, issue 2, 1980, էջ 165-168; Dominique Chagnollaud de Sabouret, Droit Constitutionnel Contemporain, Dalloz, Paris, 2015,  էջ Philippe Ardant, Bertrand Mathieu, Droit Constitutionnel et Institutions Politiques, Lextenso editions, LGDJ, Issy-les-Moulineaux, 2015, էջ 52-53: ", "Պետական  իշխանության  կազմակերպման  և  իրականացման  համակարգում նախագահն ունի գերակշիռ դեր։ Բացի հանրապետական կառավարման այլ ձևերում պետության  գլխին  բնորոշ  լիազորություններից՝  նրան  վերապահված  են  ծավալուն լիազորություններ գործադիր իշխանության համակարգի կազմակերպման, կազմավորման  և  իրականացման  ոլորտներում։  Որպես  բարձրագույն  գործադիր իշխանության  ղեկավար՝  նա  կազմավորում  է  կաբինետը  և  նշանակում  գործադիր իշխանության  համակարգի  բազմաթիվ  այլ  պաշտոնյաների։  Կաբինետի  անդամները քաղաքական  պատասխանատվություն են կրում միայն համընդհանուր ընտրությունների միջոցով պաշտոն զբաղեցնող նախագահի առջև։ ", "Կիսանախագահական  հանրապետություններում,  համաձայն  ընդհանուր ճանաչում  ստացած  տեսակետի,  կառավարման  համակարգն  իր  մեջ  ներառում  է ինչպես  նախագահական,  այնպես  էլ  խորհրդարանական  կառավարմանը  բնորոշ տարրեր։ ", "Նախագահն  իր  պաշտոնը  զբաղեցնում  է  համընդհանուր  ընտրությունների միջոցով  և  որպես  պետության  գլուխ՝  օժտված  է  լայն  լիազորություններով։  Սակայն բարձրագույն  գործադիր  իշխանությունն  այստեղ  պատկանում  է  ոչ  թե  նախագահին, այլ  վարչապետի  ղեկավարությամբ  գործող  կառավարությանը։  Նախագահն  էական դեր  ունի  կառավարության  կազմավորման  գործում,  սակայն  ստիպված  է  այդ գործընթացում համագործակցել խորհրդարանական մեծամասնության հետ և հաշվի առնել  այդ մեծամասնության կարծիքը։  Կառավարությունը քաղաքական պատասխանատվություն  է  կրում  խորհրդարանի  առջև,  և  խորհրդարանի  կողմից կառավարությանն անվստահություն հայտնելու կամ, այսպես կոչված, պարսավանքի բանաձև  ընդունելու  դեպքում  (Ֆրանսիա)  կառավարությունն  իր  հրաժարականն  է ներկայացնում նախագահին։ ", "Թերևս,  նախագահական  և  կիսանախագահական  կառավարման  ձևերի սկզբունքային  և  էական  տարբերություններն  ակնհայտ  են  դառնում  այն  դեպքերում, երբ  խորհրդարանական  մեծամասնությունն  ընդդիմադիր  է  նախագահին։  Այսպես, ֆրանսիական  Հինգերորդ  Հանրապետության  փորձը  ցույց  է  տալիս,  որ  այդ պայմաններում  նախագահն  ստիպված է լինում  վարչապետի  պաշտոնում առաջադրել  իրեն  ընդդիմադիր քաղաքական գործչի (1957, 1986, 1993  թվականներ) և հայտնվում է «առանց բանակի գեներալի»29 կամ որ մեր կարծիքով ավելի ճիշտ կլինի ասել, «անգլիական թագուհու» դերում։ ", "Խորհրդարանական  հանրապետություններում  իշխանության  կենտրոնում խորհրդարանն է։  Միայն  խորհրդարանն է ձևավորվում համընդհանուր ընտրությունների  միջոցով։  Պետական  իշխանության  բոլոր  մյուս  կառույցները ձևավորվում են  խորհրդարանի կողմից կամ  խորհրդարանի  ակտիվ մասնակցությամբ։  Բացի  օրենսդրական  գործառույթից՝  խորհրդարանն  ունի  նաև կազմակերպչական և վերահսկողական ծավալուն գործառույթներ։ ", "Ամբողջ  գործադիր  իշխանությունը  պատկանում  է  կառավարությանը,  որը ձևավորվում  է  խորհրդարանի  կողմից  և  միայն  խորհրդարանի  առջև  է  կրում քաղաքական  պատասխանատվություն։  Միևնույն ժամանակ, ունենալով խորհրդարանի մեծամասնության օժանդակությունը՝ կառավարությունը հնարավորություն  ունի  էականորեն  ներազդել  խորհրդարանի  գործունեության, առաջին հերթին՝ օրենսդրական գործունեության վրա։ ", "Խորհրդարանական  հանրապետություններում  նախագահը,  որոշ  դեպքերում նույնիսկ  ձևականորեն  օժտված  լինելով  լայնածավալ  լիազորություններով,  որպես կանոն,  ինքնուրույն  իրականացնում  է  միայն  ներկայացուցչական  գործառույթ։ ", "Նախագահն  ստորագրում  է  կարևորագույն  պետական  փաստաթղթերը՝  ներառյալ օրենքները։  Սակայն  խորհրդարանական  միապետության  նման՝  պետության  գլխի ստորագրությունը կրկնաստորագրման (կոնտրասիգնացիայի) կարիք ունի։ ", "Նախագահի  կողմից  ստորագրման  ենթակա  փաստաթղթերը  պետք  է  նախապես ստորագրվեն վարչապետի կամ պատասխանատու նախարարի կողմից։ ", "Այսպիսով,  հանրապետական  կառավարման  տարբեր  ձևերի  կարևորագույն հատկանիշների նույնիսկ հակիրճ վերլուծությունը, կարծում ենք, բավարար հիմքեր է տալիս  պնդելու,  որ  կիսանախագահական  կառավարման  համակարգի  և հանրապետական  կառավարման  մյուս  երկու  տարատեսակների  միջև  կան  էական տարբերություններ,  և  կիսանախագահական  կառավարման  համակարգը  պետք  է տարանջատվի՝ որպես հանրապետական կառավարման ինքնուրույն տարատեսակ։ ", "Հատկանշական  է,  որ  Վ.  Ս.  Ներսեսյանցը,  հանրապետական  կառավարման ձևը  տարանջատելով  երկու  հիմնական  տարատեսակների,  միևնույն  ժամանակ առանձնացնում  է  նախագահական  հանրապետության  երեք  մոդել՝  Ամերիկայի Միացյալ Նահանգների, Ֆրանսիայի և Ռուսաստանի Դաշնության։30 Իհարկե,  պետական  կառավարման  առանձին  ձևերի շրջանակներում յուրաքանչյուր պետության կառավարման մոդելն ունի իր առանձնահատկությունները։ ", "Այսպես, խորհրդարանական միապետության շրջանակներում  կարելի  է  առանձնացնել  տարբեր  մոդելներ՝  Մեծ  Բրիտանիայի, Բելգիայի,  Իսպանիայի,  Շվեդիայի  և  այլ  մոդելներ.  նախագահական  կառավարման շրջանակներում՝  ԱՄՆ-ի, լատինաամերիկյան և  աֆրիկական  տարբեր պետությունների  մոդելներ  և  այլն։  Սակայն  միևնույն  կառավարման  ձևի  առանձին մոդելների  միջև  տարբերություններն  էական  բնույթ  չեն  կրում  և  վերաբերում  են միայն  բարձրագույն  պետական  մարմինների  միջև  փոխհարաբերություններին, նրանց միջև զսպումների և հակակշիռների մեխանիզմներին։ ", "Մինչդեռ  նախագահական  հանրապետության  ԱՄՆ-ի  մոդելի  և  այսպես կոչված՝  Ֆրանսիայի  մոդելի  միջև  տարբերությունները  չեն  սահմանափակվում  վերը նշվածով։  Դրանք հիմնված են իշխանության  տարանջատման  տարբեր հայեցակարգերի վրա. ԱՄՆ-ի «մոդելը»՝ Շ. Մոնտեսքյոյի, իսկ Ֆրանսիայի «մոդելը»՝ Ջ. Լոքի։  Այդ  երկու  մոդելները  նախևառաջ  տարբերվում  են  բարձրագույն  գործադիր իշխանության  ձևավորման  կարգով  և  կարգավիճակով։  ԱՄՆ-ում  բարձրագույն գործադիր  իշխանության  կրողը՝  նախագահը,  ունի  առաջնային  մանդատ  և քաղաքական  պատասխանատվություն չի կրում խորհրդարանի  առջև։ Ֆրանսիայում գործադիր  իշխանության  բարձրագույն  մարմինը՝  կառավարությունը,  ձևավորվում  է նախագահի  և  խորհրդարանի  փոխգործակցության  արդյունքում  (չունի  առաջնային մանդատ)  և  քաղաքական  պատասխանատվություն  է  կրում  խորհրդարանի  առջև։ ", "ներին  համապատասխան  անձնական,  ընտանեկան  և հասարակական  կյանք:  Կրոնը յու­ րաքանչյուր  մարդու  մասնավոր  գործն  է,  նրա  անձնական  ներքին  զգացողության  և  բա­ նականության  խնդիրը:  Խղճի  և  դավանանքի  ազատությունը  ենթադրում  է,  որ  որևէ  իշ­ խանություն'  թե° պետական  և  թե° եկեղեցական,  իրավունք  չունի  միջամտել  մարդու  կրո­ նական  կյանքին37: ", "Ինչ  վերաբերում  է  Ֆրանսիայի  և  Ռուսաստանի  Դաշնության  կառավարման «մոդելների»  հարաբերակցությանը,  ապա  նախ  նշենք,  որ  կարելի  է  առանձնացնել  ոչ միայն  այդ  երկու,  այլ  նաև  Հայաստանի  Հանրապետության,  Ուկրաինայի  և կիսանախագահական  կառավարման  համակարգ  որդեգրած  հետխորհրդային ցանկացած այլ պետություններից յուրաքանչյուրի  ինքնուրույն «մոդելները»։ Սակայն հետխորհրդային  բոլոր  այդ  հանրապետություններն  ակնհայտորեն  ընդօրինակել  են Ֆրանսիայի  Հինգերորդ  Հանրապետության  կիսանախագահական  համակարգը։ ", "Հետխորհրդային  տարբեր  «մոդելները»  ֆրանսիականից  տարբերվում  են  նրանով,  որ դրանցում  ամրագրված  օրենսդիր,  գործադիր  և  դատական  իշխանությունների  միջև զսպումների և հակակշիռների մեխանիզմը բալանսավորված չէ։31 Հիմնվելով վերը շարադրվածի վրա՝ կարծում ենք, որ առավել հիմնավորված և համոզիչ է  հանրապետական  կառավարման  ձևի  երեք  տարատեսակների առանձնացումը՝ նախագահական հանրապետություն, կիսանախագահական հանրապետություն, խորհրդարանական հանրապետություն։ ", "Այստեղ  պետք  է  արձանագրել  մեր  հետազոտության  համար  կարևոր նշանակություն ունեցող երկու հանգամանք։ ", "Թ.  Հոբսի  հայեցակարգի  բնույթը  հասկանալը  բավականին  դժվար  է  առանց պատմական  կոնկրետ  այն  փորձի  ուսումնասիրության,  որին  այն  ժամանակ  նա տիրապետում էր: Թ. Հոբսի տեսական բոլոր դրույթների վրա ազդեցություն է ունեցել ոչ միայն  Անգլիայում  տեղի  ունեցած  քաղաքացիական  պատերազմը  և  այն  փոխադարձ կոտորածները,  որոնք  առկա  էին  Եվրոպայում  XVII  դարի  առաջին  կեսին,  այլ  նաև եվրոպական ժամանակակից հասարակության քաղաքական կազմակերպման սկզբունքները:  Ավանդական  կառուցվածքները,  որոնք  հիմնված  են  միապետի  ու եկեղեցու  նահապետական  իշխանության  վրա,  նշանակալիորեն  կորցրեցին  իրենց նշանակությունը,  թուլացան:  Պահպանելով  կազմակերպական  որոշ  ձևեր,  դրանք կորցնում  էին  գոյության  և  գործունեության  ներքին  տրամաբանությունը:  Այս պատճառով  էլ  ձևավորված  նոր  պատճառները  բավականին  հաճախ  իմաստավորվում էին նախկին, սովորական ու հասկանալի տերմիններում: ", "Ինչպես  կհիմնավորվի  սույն  ատենախոսության  երկրորդ  գլխում,  Հայաստանի Հանրապետությունում  կիրառվել  է  երեք  կառավարման  մոդել՝  հիբրիդային  (1990- կիսանախագահական (1995-2005 թթ.) և խորհրդարանական- նախագահական (2005  թվականից  մինչև  2015  թվականի  սահմանադրական փոփոխությունները՝ պետական կառավարման համակարգի ոլորտի հարաբերությունները կարգավորող նորմերն ամբողջողվին ուժի մեջ մտնելը)։ ", "Պետք  է  հաշվի  առնել  ևս  մեկ  գործոն,  որն  իր  արտահայտությունն  է  գտնում երիտասարդ ժողովրդավարության երկրների  մեծամասնությունում՝  անկախ պետական  կառավարման  ձևից։  Բանն  այն  է,  որ  երիտասարդ  ժողովրդավարության Ереван, 1996, էջ 25-33: ", "երկրների բնակչության  մենթալիտետը  մշտապես  անձնավորում է  ուժեղ իշխանությունը  և  նույնականացնում  է  միանձնյա  իշխանության  հետ։  Դրա արդյունքում  նախագահի  իրավասությունը  շատ  հաճախ  հարմարեցվում  է  այդ պաշտոնի  կոնկրետ  թեկնածուին։32  Դրա  հետևանքով  առաջանում  են  տարբեր կառավարման մոդելներ, որոնք հաճախ շատ դժվար է դասել կառավարման ձևի այս կամ այն տարատեսակում։ ", "Հանրապետական կառավարման հատուկ տարատեսակ է աստվածապետությունը (Իրանի  Իսլամական  Հանրապետություն,  Վատիկան)։ ", "Այսպես,  Իրանում  իրավաբանորեն  ամրագրված  է  հոգևորականների  ուղղակի մասնակցությունը  ոչ  միայն  քաղաքական  կյանքին,  այլև  պետական  կառավարման գործընթացին։ Այդ երկրի 1978 թվականի սահմանադրությամբ նախագահի պաշտոնի հետ  միաժամանակ  նախատեսված  է  ֆակիհի՝  ժողովրդի  առաջնորդի  պաշտոնը,  որն զբաղեցնում  է  բարձրագույն  հոգևոր  պետերից  մեկը։  Նրա  որոշումները  պարտադիր են աշխարհիկ իշխանության համար և վճռորոշ ազդեցություն են գործում պետական քաղաքականության վրա։ ", "Բացի  վերը  քննարկված  պետական  կառավարման  ձևերից  և  դրանց տարատեսակներից՝ արդի ժամանակաշրջանում կան երկրներ, որոնց կառավարման մոդելներն  այնքան յուրահատուկ  են,  որ  դժվար  է  դասել կառավարման  այս  կամ  այն ձևում  կամ  ենթատեսակում։  Այսպես,  Շվեյցարիայում  պետության  գլխի  և  գործադիր իշխանության  գործառույթներն  իրականացնում  է  մեկ  կոլեգիալ  մարմին՝  դաշնային կառավարությունը  (Դաշնային  խորհուրդ)։  Կառավարությունը  կազմված  է յոթ դաշնային  խորհրդականներից,  որոնք  նշանակվում  են  դաշնային  խորհրդարանի կողմից։  Սակայն կառավարությունը  խորհրդարանի  առջև քաղաքական պատասխանատվություն  չի  կրում։  Դաշնային  խորհուրդն  իր  կազմից  մեկ  տարի ժամկետով  ընտրում  է  դաշնության  նախագահ,  որն  ունի  զուտ  ներկայացուցչական լիազորություններ և համատեղում է նախագահի և համապատասխան դեպարտամենտի  ղեկավարի (նախարարի)  պաշտոնները։  Սան-Մարինոյում պետության  գլխի  գործառույթները  իրականացնում  են  երկու  կապիտան-ռեգենտներ, Winter, 1994, էջ 95-98: ", "որոնց վեց ամիս  ժամկետով  ընտրում  է օրենսդիր մարմինը։ Կապիտան-ռեգենտները իրենց  լիազորություններն  իրականացնում  են  կոլեգիալության  սկզբունքով.  նրանց որոշումները պետք է փոխհամաձայնեցվեն։ ", "Ավելին,  սոցիալական  նորմերի  ուսումնասիրությունը  բարդ  և  բազմակողմանի, միջգիտակարգային  գործընթաց  է,  որն  իրականացվում  է  տարբեր  գիտությունների կողմից, որոնցից են՝ իրավագիտությունը, սոցիոլոգիան, քաղաքագիտությունը  և այլն։ "], "source_docs_file": "Law.json"}