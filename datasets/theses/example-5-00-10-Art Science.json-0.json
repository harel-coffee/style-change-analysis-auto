{"paragraphs": ["  Կատարյալ  էր  Պ.Լիսիցյանի  Էսկամիլիոն  ինչպես  վոկալ,  այնպես  էլ   Լիսիցյանը կերտեց նոր  Ամոնասրո. նա ընդգծեց իր հերոսի դատապարտվածությունը,  ողբերգականությունը,  պատվի  և  արժանապատվության բարձր զգացումը: Հանուն հայրենիքի, հանուն դստեր նա մարտնչում է հզոր Եգիպտոսի դեմ  և  գիտե,  որ  դատապարտված  է,  որ  չի  հաղթի,  բայց`  չի  հանձնվում:  Լիսիցյանի Ամոնասրոն  և´  ողբերգական  է,  և´  զարմանալիորեն  քնարական,  միևնույն  ժամանակ` վառ  ու  համոզիչ:  Եվ  դա  այն  դեպքում,  որ  օպերայում  բարիտոնն  արիաներ  չունի, զբաղված  է  ընդամենը  երկու  պատկերում,  ունի  մի  քանի  արիոզային  ֆրազներ  և  մեկ ծավալուն անսամբլ: Լիսիցյանը դարձավ Մեծ թատրոնի ամենանշանավոր Ամոնասրոն և  այդ  դերերգով  ձեռք  բերեց  միջազգային  ճանաչում (1960-ին  Նյու-Յորքի «Մետրոպոլիտեն  օպերայում»  ներկայացումից  հետո  մեքենան,  որի  մեջ  գտնվում  էր Լիսիցյանը, երկրպագուները ձեռքերի վրա տարան մինչև հյուրանոց): ", "  Փայլուն  օպերային  երգիչը  միաժամանակ  կամերային  երաժշտության  նուրբ, խոհուն մեկնաբանը էր: ", "  Թեև յուրաքանչյուր  արտիստի  ստեղծագործական  կյանքում լինում  են վերելքներ  և  անկումներ,  պակաս  հաջողված  ներկայացումներ  և  ելույթներ,  սակայն Պ.Լիսիցյանի դեպքում չկան խամրած, թույլ, անհաջող կերպարներ։ ", "  Պ.Լիսիցյանի հաջողության  «գաղտնիքը» նրա նկատմամբ հանդիսատեսի մեծ սերն էր, որի «պատճառը» ոչ միայն նրա ձայնի անկրկնելի գեղեցկությունն էր, այլև այն հանգամանքը,  որ  Պ.Լիսիցյանը,  լինելով  Մեծ  թատրոնի  արտիստ,  իր  ողջ  կյանքում ծառայեց  թատրոնին`  իր  գործի  հանդեպ  միշտ  ցուցաբերելով  մեծ  նվիրում,  սեր  և պատասխանատվության բարձր զգացում։ ", "  Արտիստական  փայլուն  կարիերան  Մեծ  թատրոնում  ավարտելուց  հետո, Պ.Լիսիցյանը  30  տարի  իր  հարուստ  փորձն  է  փոխանցել  երիտասարդներին:  Իր «դպրոցում»  նա  չէր  տարանջատում  վոկալ  պրոցեսի  տեխնոլոգիական  կողմը  և ժանրային,  ոճական  ու  գեղարվեստական  հարցերը:  Սա  էր  նրա  գլխավոր գեղագիտական սկզբունքը, որով ղեկավարվելով 45 տարի` հանդես եկավ որպես երգիչ: "], "paragraph_source_docs": [0, 0, 0, 0, 0], "source_docs_file": "Art Science.json"}