{"paragraph_source_docs": [1, 1, 1, 1, 0, 1, 0, 1, 0, 1], "paragraphs": ["Այսպիսով, կարող ենք եզրակացնել, որ հանրային ծառայողների համար կոնկրետ իրավիճակներում  սեփական  պարտքի  որոշումը  բարդ  գործընթաց  է,  հատկապես,  երբ նրանցից  պահանջվում  է  կիրառել  հայեցողություն  օրենքի  սահմաններում,  երբ  նրանք կարիք  ունեն,  ըստ  առաջնահերթության,  դասակարգելու  հանրային  հատվածի «առանցքային  արժեքները»  օրենքի  և  քաղաքականության,  իրենց  գործատու ինստիտուտների  առաջնահերթությունների  և  ընդունված  պրակտիկաների,  «հանրային արժեքների» և տվյալ որոշումից ազդվողների իրավունքների և շահերի համատեքստում: ", "Եթե  հետևյալ  պնդումը  ճիշտ  է,  որ  լավ  դատողությունը  բխում  է  փորձից,  իսկ  փորձը՝ վատ  դատողությունից,  ապա  հանրային  ծառայողի  աշխատանքում  սխալներն  ու բացթողումները  նպատակահարմար  է  բացահայտել  վերապատրաստման  սենյակում, այլ  ոչ  թե՝  հանրության  առջև:  Պետական  հատվածում,  որպես  կանոն,  այսպիսի իրավիճակը խնդրահարույց չի համարվում, քանի որ հանրային ծառայության պաշտոնի թեկնածուները պետք է ինչ-որ եղանակով սովորեն կիրառել սոցիալական «առանցքային արժեքները» մինչ ծառայության անցնելը: ", "Թե  կոնկրետ  իրավիճակում  «հանրային  շահ»-ին  ինչպիսի  գործընթացներ  և արդյունքներ  են  համապատասխանում,  միշտ  էլ  առաջ  է  բերում  քննարկումներ  և տարակարծություններ:65 Որպես  հետևանք,  բազմաթիվ  հանրային  ծառայողների համար  էթիկա  և  ամբողջականություն  հասկացությունները  բարդ  են,  հակասական  և մեծապես  կապված  են  սուբյեկտիվ  դատողության,  անհատական  չափանիշների, կոնֆլիկտների և իհարկե´՝  պատասխանատվության հետ: ", "էթիկան և ամբողջականությունը հաճախ դիտվում են՝ իբրև կրոնական  արժեքների, փիլիսոփայական  կողմնորոշման  կամ  մարդու  իրավունքների  մասին  որևէ  դոկտրինի հիմնախնդիրներ:  Այդ  պատճառով  էլ  էթիկան  հաճախ  համարվում  է  սուբյեկտիվ նախապատվությունների հիմնախնդիր:  Որոշակի «առանցքային  արժեքների» կիրառելիության  մասին  եզրակացություններ  անելուց  առաջ  հանրային  ծառայողի  մոտ նախևառաջ  պետք  է  առկա  լինի  ինստիտուցիոնալ  համատեքստից  բխող  «էթիկական հիմնախնդրի»  և  կոնֆլիկտային  իրավիճակի  սահմանման  ունակություն:  Էթիկական դատողության անհրաժեշտության առաջացման հետ մեկտեղ ի հայտ է գալիս պատշաճ չափանիշների  ընտրության  հարցը:  Համապատասխան  չափանիշների  ընտրությունը միշտ  էլ  բարդ  է,  անկախ  նրանից,  թե  արդյոք  կողմերի  միջև  ձեռք  է  բերվել համաձայնություն  առանցքային  հիմնախնդիրների շուրջ,  թե  ոչ:  Էթիկական չափանիշների իրավական  ամրագրումը դիտվել է՝ որպես էթիկական երկընտրանքների  լուծման  եղանակ:  Սակայն  նորմատիվային  ամրագրում  ստացած չափանիշները,  օրինակ.  «պետական  պաշտոնյան  իրավունք  չունի  ստելու,  հանրային of Accountants (IFAC), September 2013, pp. 11-22. http://www.ifac.org/system/files/publications/files/Good-Governance-in-the-Public-Sector.pdf (15.03.2015) ռեսուրսները  վատնելու,  պետք  է  ցուցաբերի  հանդուրժողականություն  բոլոր քաղաքացիների  և  գործընկերների  նկատմամբ»  հաճախ  ստանում  են  միայն  «լավ ցանկությունների» բնորոշում և այդպես էլ չեն ստանում պրակտիկ կիրառություն: ", "Վարակը հոգեբանության մեջ բնորոշվում է որպես  անհատի անգիտակից, կամքից անկախ  հակվածությունը  որոշակի  հոգեվիճակներին:  Այն  չի  արտահայտվում  որևէ տեղեկատվության    գիտակցված  ընկալմամբ  կամ  վարքագծի  յուրացման,  այլ  որոշակի էմոցիոնալ վիճակի փոխանցմամբ, արտահայտմամբ: ", "Ուսումնասիրությունները  կենտրոնացել  են  անձի բարոյական  դատողության զարգացման  իմացական  հիմքի  վրա,  որը  գլխավորապես  հիմնվում  է  Լոուրենս Կոհլբերգի  աշխատությունների  վրա:  Նա  առանձնացրել  է  անձի  բարոյական զարգացման  երեք  հիմնական  փուլեր՝  անհատական  շահեր,  գերակայող  նորմեր  և հետպայմանական  դատողություն:66  Յուրաքանչյուր  փուլում  որոշման  ընդունման հիմնական  աղբյուր  են  հանդիսանում  անձի  սեփական  շահերը,  գործող  օրենքները, սոցիալական  նորմերը  և  այդ  օրենքների  ու  սոցիալական  նորմերի  հիմքը  կազմող բարոյական  սկզբունքներն  ու  իդեալները:  Պետական  մարմիններում  էթիկայի  և ամբողջականության  նոր  չափանիշների  հաստատման  գործընթացը  կազմակերպական նոր մշակույթի զարգացմանը հանգեցնող դինամիկ գործընթաց է, այլ ոչ թե՝ գործընթաց, որը  սահմանափակվում  է  միայն  աշխատակիցների  վերապատրաստմամբ  և  նոր չափանիշների հռչակմամբ: ", "Նմանակումը  միմյանց  վրա  փոխազդեցության  ձև  է,  որի  արդյունքում  տեղի  է ունենում անհատի կողմից դրսևորվող վարքագծի ձևերի և տարրերի վերարտադրություն: ", "Բոլոր  անդամ-երկրները  պարտավորվել  են  հաճախականացնել  և  ուժեղացնել իրենց  ջանքերն  ու  աշխատանքը  էթիկայի  ոլորտում  հանրային  վստահության բարձրացման  նպատակով:  Հանրային  վստահության  աստիճանը,  ինչ  խոսք, պայմանավորված  է  նաև  այլ գործոններով:  Եվ եթե էթիկայի բարելավման ուղղությամբ աշխատանքները  չխստացվեն,  դժվար  թե  ապահովվի  հանրային  վստահության աստիճանի  բարձրացում,  սակայն  մյուս  կողմից    էլ  այս  ուղղությամբ  աշխատանքներն անպայմանորեն  չէ,  որ  հանգեցնեն  հանրային  վստահության  բարձրացմանը:  Էթիկայի բարելավման գործիքներից  ամենակարևորներն են համարվում էթիկական առաջնորդությունը,  վարչարարների  գործունեության  թափանցիկությունը,  էթիկական օրենսդրությունը  և  վերապատրաստումը:  Թույլ  առաջնորդությունը  համարվում  է էթիկական  քաղաքականությունների  արդյունավետության  ամենամեծ  խոչընդոտներից մեկը, իսկ հանրային կազմակերպություններում առկա ֆինանսական ճգնաժամը կարող է  էլ  ավելի  նվազեցնել  առաջնորդության  նկատմամբ  վստահության  աստիճանը: ", "Անձի  գիտաիցության  և  ինքնագիտակցության    աճի  և  ձևավորմանը  զուգահեռ, ձևավորվում  է  բավականին  հստակ,  գնահատողական,  ընտրողական  վերաբերմունք շրջապատի նկատմամբ, նրա նորմերի, արժեքների, դերերի նկատմամբ: ", "of whistle-blowers) և էթիկական վարքականոնների կիրառման արդյունավետությունը:68 Շատ ինստիտուցիոնալ կառուցվածքներ դեռևս  թույլ են, և էթիկական քաղաքականությունների  իրականացումն  ու  վերահսկումը  շարունակում  է  լինել  ոչ բավարար  արդյունավետ:  Բացի  այդ,  անդամ-երկրներն  ավելի  ակտիվ  են հակակոռուպցիոն և շահերի հայտարարագրման քաղաքականությունների ինստիտուցիոնալիզացիայի գործընթացում, քան էթիկական այլ քաղաքականությունների  դաշտում:  Իսկ  ինստիտուցիոնալ  կառուցվածքները  մեծապես տարբերվում են երկրից երկիր:  Շահերի բախման և հակակոռուպցիոն քաղաքականությունների  մասով  տիրապետող  միտում  է  հատուկ  մասնագիտացված մարմինների  ձևավորումը,  որոնց  խնդիրն  է  քննել  կոռուպցիոն  և  շահերի  բախման դեպքերը  ազգային  հանրային ծառայություններում: "], "source_docs_file": "Political Science.json"}