{"source_docs_file": "Law.json", "paragraphs": ["կառավարման մարմիններն են նախարարությունները, ինչպես նաև Կառավարությանը, վարչապետին և նախարարություններին ենթակա  այլ մարմիններ,  որոնց  կազմավորման  կարգը  և  լիազորությունները  սահմանվում  են օրենքով» (հոդ. 159)։ ", "Սահմանադրական այդ դրույթների ամրագրումն ունի կարևոր նշանակություն Կառավարության  և  գործադիր  իշխանության  այլ  մարմինների  հարաբերությունների իրավական  կարգավորման,  մասնավորապես՝  դրանց  միջև  իրավասությունների տարանջատման համար, որի  սկզբունքները սահմանվեցին Սահմանադրության 146- րդ հոդվածի 4-րդ  մասով. «Կառավարության  իրավասությանն են ենթակա գործադիր իշխանությանը վերաբերող բոլոր այն հարցերը, որոնք վերապահված  չեն պետական կառավարման կամ տեղական ինքնակառավարման այլ մարմինների»։ ", "Միևնույն  ժամանակ,  Սահմանադրության  152-րդ  հոդվածով  սահմանվեցին վարչապետի և Կառավարության մյուս անդամների իրավասությունները։ Քննարկվող բոլոր  փոփոխություններով  հստակեցվեցին  պետական  կառավարման  մարմինների համակարգը,  Կառավարության  տեղն  ու  դերը  այդ  համակարգում,  Կառավարության և  համակարգի  մյուս  մարմինների  փոխհարաբերությունները,  ինչպես  նաև Կառավարության անդամների (վարչապետի, փոխվարչապետների, Կառավարության մյուս  անդամների)  իրավասությունների  շրջանակները  և  փոխհարաբերությունների հիմքերը։ ", "Խորհրդարանական  կառավարման  համակարգի  ներդրման  կապակցությամբ էական  փոփոխություններ կատարվեցին  Կառավարության գործունեության իրավական  կարգի  սահմանման  բնագավառում։  Եթե  մինչև  սահմանադրական փոփոխությունները  կառավարության  կառուցվածքը  սահմանվում  էր  օրենքով,  իսկ գործունեության  կարգը՝  Հանրապետության  Նախագահի  հրամանագրով,  ապա  նոր պայմաններում նախատեսվեց, որ «նախարարությունների ցանկը և Կառավարության գործունեության  կարգը  Կառավարության  ներկայացմամբ  սահմանվում  են  օրենքով» (հոդ. մաս հենց  Սահմանադրությամբ  ամրագրվեց փոխվարչապետների և նախարարների առավելագույն թիվը։ ", "Դրանով  իսկ  Կառավարությունն  ստացավ  իր  կառուցվածքի  և գործունեության կարգի  սահմանման  ընթացակարգի  և  բովանդակության  վրա  վճռորոշ  ազդեցություն գործելու հնարավորություն, քանի որ, ինչպես արդեն  նշել  էինք,  Սահմանադրության օրենսդրական նախաձեռնության բացառիկ իրավունքը  պատկանում է Կառավարությանը,  քվեարկության  կարող  են  դրվել  միայն  Կառավարության  համար ընդունելի  ուղղումներով,  իսկ  147-րդ  հոդվածի  2-րդ  մասի  ձևակերպումից միանշանակ  բխում  է,  որ  նախարարությունների  ցանկը  և  Կառավարության գործունեության  կարգը  սահմանող  օրենքների  նախագծերի  մասով  օրենսդրական նախաձեռնության  բացառիկ  իրավունքը  պատկանում  է  Կառավարությանը։  Եթե դրան  ավելացնենք  նաև  այն  հանգամանքը,  որ  Կառավարությունը  իր  ներկայացրած օրենքի նախագծի ընդունման առնչությամբ կարող է դնել իր վստահության հարցը, և Կառավարությանը  վստահություն հայտնելու  մասին որոշման նախագիծն ընդունվելու  դեպքում  դրա  ներկայացրած  օրենքի  նախագիծը  համարվում  է ընդունված,  ապա  ակնհայտ  է  դառնում,  որ  գործնականում  Կառավարությունը հնարավորություն  ունի  կանխորոշելու  համապատասխան  օրենքների  ոչ  միայն ընդհանուր բովանդակությունը, այլ նաև կարգավորման մանրամասները։ ", "Կառավարության սահմանադրորեն ամրագրված գործառույթներն առանձնացնելու,  դրանք  Կառավարության  լիազորություններից  տարանջատելու համար հիմք  պետք է ընդունել  Սահմանադրության՝ «Կառավարության կարգավիճակը և գործառույթները» վերտառությամբ հոդվածի իրավադրույթները։ Հոդվածի 1-ին մասով տրվում է Կառավարության կարգավիճակի ընդհանուր բնութագիրը, մասը վերաբերում է  Կառավարության լիազորություններին։ Հետևաբար, Կառավարության գործառույթներն ամրագրված են հոդվածի  2-րդ  և  3-րդ  մասերում։  Դրանք  են  իր  ծրագրի  հիման  վրա  պետության արտաքին  և  ներքին  քաղաքականության  մշակումն  ու  իրականացումը  (մաս  2), պետական կառավարման համակարգի մարմինների ընդհանուր ղեկավարումը (մաս Իհարկե,  այս  սահմանադրական  բնորոշումը չափազանց  ընդհանուր  է ձևակերպված։  Ըստ  էության,  ոչ  թե  սահմանված  են  Կառավարության  կոնկրետ գործառույթները,  այլ  դրա  գործունեության  հիմնական  ոլորտները՝  ներքին քաղաքական  և  արտաքին  քաղաքական։  Մինչդեռ  այդ  երկու  ոլորտներում Կառավարությունը  գործնականում  իրականացնում  է  բազմապիսի  կոնկրետ գործառույթներ։  Մասնավորապես,  Կառավարության գործառույթների  շարքին  պետք է  դասել  Կառավարության  տնտեսական  և ֆինանսական գործառույթները (հոդ.  154), երկրի  պաշտպանության  գործառույթը  (հոդ.  155)  և  մի  շարք  այլ  գործառույթներ (սոցիալական, մշակութային, բնապահպանական և այլն)։ ", "Այդ  բազմազան  և  բազմաբովանդակ  գործառույթներն  արդյունավետորեն իրականացնելու համար Կառավարությունը  պետք է օժտված լինի համապատասխան լիազորություններով,  որոնք,  բնականաբար,  հնարավոր չէ ամրագրել  սահմանադրական  մակարդակով։  Ուստի  հիմնավորված  է  քննարկվող հոդվածի  4-րդ  մասով  ամրագրված  այն  դրույթը,  որի  համաձայն՝  «Կառավարության լիազորությունները  սահմանվում են  Սահմանադրությամբ  և օրենքներով»։ ", "Հետևաբար,  Կառավարության  լիազորությունները  կարելի  է  տարանջատել  երկու հիմնական խմբի՝ սահմանադրական լիազորություններ և օրենքներով վերապահված լիազորություններ։ ", "Բազմաթիվ  օրենքներով  Կառավարությանը  վերապահված  են  բազմաթիվ  և տարաբնույթ լիազորություններ  հասարակական  կյանքի  գործնականում  բոլոր ոլորտներում։  Լիազորությունների  այդ  լայնածավալ  համակարգը  հնարավոր  չէ վերլուծել  մեկ  ատենախոսության  շրջանակներում։  Բացի  դրանից՝  այդպիսի վերլուծությունը  դուրս  է  տվյալ  ատենախոսության  հետազոտական  խնդիրների շրջանակից։ ", "Խորհրդարանական կառավարման կոնկրետ մոդելի առանձնահատկությունների  բնորոշման  համար  կարևոր  նշանակություն  ունի Կառավարության հենց սահմանադրական լիազորությունների գիտական հետազոտությունը,  քանի  որ  հենց  այդ լիազորությունների  համակարգով  են բնորոշվում  Կառավարության  տեղն  ու  դերը  պետական  իշխանության  մարմինների համակարգում,  խորհրդարան-Կառավարություն-Հանրապետության նախագահ- դատական  իշխանություն  քառանկյունի  հարաբերությունների  բնույթը,  հետևաբար նաև կառավարման մոդելի առանձնահատկությունները։ ", "Ատենախոսության  թեմայի նպատակներից ելնելով՝  Կառավարության սահմանադրական լիազորությունները կարելի է բաժանել որոշ խմբերի։ ", "Նախ պետք է առանձնացնել այն լիազորությունները, որոնք Կառավարությանը վերապահված էին ինչպես մինչև թվականի սահմանադրական փոփոխությունները,  այնպես  էլ  սահմանադրական  բարեփոխումներից  հետո. օրենսդրական  նախաձեռնության  իրավունքը (հոդ.  109),  Ազգային  ժողովին պետական  բյուջեի  նախագիծ  ներկայացնելու  լիազորությունը  (հոդ.  110)  և  այլն։ ", "Նմանատիպ լիազորություններ Կառավարությանը, որպես կանոն, վերապահվում են ինչպես  կիսանախագահական,  այնպես  էլ  խորհրդարանական  կառավարման  բոլոր մոդելներում։  Ուստի  այդ լիազորությունների  հատուկ  վերլուծության  կարիքը բացակայում է։ ", "Երկրորդ  խումբն են կազմում  այն լիազորությունները, որոնք կիսանախագահական կառավարման համակարգում վերապահված էին Հանրապետության  Նախագահին,  իսկ  խորհրդարանական  կառավարման  անցման առնչությամբ վերալիազորվել են  Կառավարությանը կամ վարչապետին։ ", "Կառավարությանը  փոխանցված  հենց  այդ լիազորությունների  համակարգն  է կազմում խորհրդարանական կառավարման բովանդակությունը։ ", "Այդ   միջազգային  պայմանագրեր  վավերացնելու,  կասեցնելու  կամ  չեղյալ  հայտարարելու մասին  Ազգային  ժողովին  առաջարկություն  ներկայացնելու  լիազորությունը  (հոդ. լիազորություններն են՝   համաներման մասին օրենք ընդունելու վերաբերյալ  Ազգային ժողովին առաջարկություն ներկայացնելու լիազորությունը (հոդ. 117),   պատերազմ  հայտարարելու  կամ  խաղաղություն  հաստատելու  մասին  Ազգային ժողովին առաջարկություն ներկայացնելու լիազորությունը (հոդ. 118),   ռազմական դրություն հայտարարելու լիազորությունը (հոդ. 119),   արտակարգ դրություն հայտարարելու լիազորությունը (հոդ. 120),   նախարարությունների ցանկը  և  Կառավարության գործունեության  կարգը սահմանելու մասին օրենքի նախագիծ ներկայացնելու լիազորությունը (հոդ. 147),   զինված  ուժերը  կառավարելու  և  զինված  ուժերի  կիրառման  մասին  որոշում ընդունելու լիազորությունը (հոդ. 155)։ ", "Խորհրդարանական կառավարման մոդելի ներդրման  առնչությամբ Կառավարությանը կամ վարչապետին վերապահվեցին նաև նախկինում Հանրապետության Նախագահի կողմից սեփական հայեցողությամբ լուծվող հարցերի վերաբերյալ  Հանրապետության  նախագահին  առաջարկություններ  ներկայացնելու լիազորություններ։  Այսպես,  սահմանադրական  փոփոխությունների  արդյունքում միայն  Կառավարության  առաջարկությամբ  Հանրապետության  նախագահը  կարող  է կնքել  միջազգային  պայմանագրեր,  օրենքով  սահմանված  դեպքերում  և  կարգով հաստատել,  կասեցնել  կամ չեղյալ  հայտարարել  վավերացում չպահանջող միջազգային  պայմանագրերը (հոդ. Նույն հոդվածի համաձայն՝ Հանրապետության  նախագահը  վարչապետի  առաջարկությամբ  է  նշանակում  և  հետ կանչում  օտարերկրյա  պետություններում  և  միջազգային  կազմակերպություններում դիվանագիտական  ներկայացուցիչներին,  ինչպես  նաև  նշանակում  և  ազատում զինված  ուժերի  և  այլ  ուժերի  բարձրագույն  հրամանատարական  կազմը  և  շնորհում բարձրագույն զինվորական կոչումներ (հոդ. 133)։ ", "Լիազորությունների  այդպիսի  ընդլայնման  արդյունքում  ՀՀ  Կառավարությունը պետական  կառավարման  համակարգում  ձեռք  է  բերում  այն  կարգավիճակը  և  դերը, որն  ընդհանրապես  բնորոշ  է  կառավարությանը  խորհրդարանական  կառավարման բոլոր  մոդելներում  և  որի  մասին  բազմիցս  նշվել  է  իրավաբանական  գրականության մեջ։ ", "Կառավարությունն իրականացնում է բարձրագույն քաղաքական ղեկավարությունը և  պետության գործերի ընդհանուր կառավարումը։ ", "Կառավարության  գործունեության  մեջ  արտահայտվում  են  և  գործնականում իրացվում  են  առավել  ընդհանուր  և  էական  հասարակական  շահերը։  Այն  հանդես  է գալիս  որպես  պետության  արտաքին  և  ներքին  քաղաքականության  իրացումը, սահմանադրական  կարգի  պահպանումը  և  պաշտպանությունն  ապահովող հիմնական  պետական  մարմին։  Կառավարությունը  վճռորոշ  դեր  է  կատարում պետության քաղաքականության հիմնական նպատակների մշակման և ձևակերպման,  դրանց  հասնելու  հիմնական  ուղիների  և  միջոցների  որոշման գործում։162 Խորհրդարանական  կառավարման  ձևի  անցնելիս  բնականաբար  կիրառվեցին Կառավարության կազմավորման և քաղաքական  պատասխանատվության (հրաժարականի) հետ կապված հարաբերությունների սահմանադրական կարգավորման  սկզբունքային  նոր  մոտեցումներ։  Սահմանվեց  Կառավարության կազմավորման խորհրդարանական եղանակ։ ", "Վարչապետի  ընտրության  ու  նշանակման  և  Կառավարության  կազմավորման գործընթացները  Սահմանադրության  149-րդ  և  150-րդ  հոդվածներով  հստակ սահմանազատված են։ ", "Տարբեր  են  նաև  մոտեցումները  Ազգային  ժողովի  ընտրությունների կապակցությամբ Կառավարության հրաժարականի և որպես հետևանք՝ վարչապետի պաշտոնը  թափուր  մնալու  կամ  վարչապետի  պաշտոնն  այլ  պատճառներով  թափուր մնալու դեպքերում։ ", "Սահմանադրության  149-րդ  հոդվածի  1-ին  մասի  համաձայն՝  Հանրապետության նախագահը նորընտիր Ազգային ժողովի լիազորությունների ժամկետն սկսվելուց հետո անհապաղ վարչապետ է նշանակում  խորհրդարանական  մեծամասնության ներկայացրած  թեկնածուին։  Ուրիշ  է  կարգավորումն  այն  դեպքում,  երբ  վարչապետի պաշտոնը թափուր է մնում ոչ թե Ազգային ժողովի ընտրությունների հետ կապված, այլ Սահմանադրության Կառավարությանը  վստահություն  չհայտնելու,  վարչապետի  կողմից  հրաժարական ներկայացնելու  և  այլն։  Այս  դեպքերում  Կառավարության  հրաժարականն  ընդունվելուց հետո  յոթնօրյա  ժամկետում  Ազգային  ժողովի  խմբակցություններն  իրավունք  ունեն առաջադրելու  վարչապետի  թեկնածուներ։  Ազգային  ժողովը  վարչապետին  ընտրում  է պատգամավորների  ընդհանուր  թվի  ձայների  մեծամասնությամբ։  Վարչապետ չընտրվելու  դեպքում  քվեարկությունից  յոթ  օր  հետո  անցկացվում  է  վարչապետի  նոր ընտրություն,  որին  մասնակցելու  իրավունք  ունեն  պատգամավորների  ընդհանուր  թվի առնվազն  մեկ  երրորդի  կողմից  առաջադրված  վարչապետի  թեկնածուները։  Եթե պատգամավորների  ընդհանուր  թվի  ձայների  մեծամասնությամբ  վարչապետ  չի ընտրվում, ապա Ազգային ժողովն արձակվում է իրավունքի ուժով (հոդ. 149, մաս 2, 3)։ ", "Թերևս,  սահմանադրական  կարգավորումների  այդպիսի  տարբերությունը պայմանավորված է այն հանգամանքով, որ երկրորդ դեպքում վարչապետի պաշտոնի թափուր  մնալը  կարող  է  հանգեցնել  (կամ  լինել  հետևանք)  Ազգային  ժողովում մեծամասնության  քայքայման,  երբ  ընտրությունների  արդյունքում  ձևավորված «կայուն  մեծամասնությունը»  այլևս  ի  վիճակի  չէ  ներկայացնելու  վարչապետի  նոր թեկնածու։  Ուստի,  կարծում  ենք,  որ  այս  կարգավորման  հիմնական  նպատակն  է Ազգային ժողովի հաճախակի արձակումներից խուսափելը։ ", "Այս  առումով  հատկանշական  է  այն  դրույթը,  որի  համաձայն՝  վարչապետի ընտրության երկրորդ  փուլում թեկնածուների  առաջադրման իրավունքը վերապահվում է ոչ թե խմբակցություններին, այլ պատգամավորների ընդհանուր թվի առնվազն  մեկ  երրորդին։  Դրանով  խորհրդարանական  նոր  մեծամասնության ձևավորման  հնարավորություն  է  ընձեռվում՝  արդեն  նույնիսկ  անկախ  այն հանգամանքից՝  որ  խմբակցության  անդամ  են  այդ  մեծամասնությունը  կազմող առանձին  պատգամավորները։  Իսկ  կոալիցիոն  սկզբունքով  կառավարության ձևավորմանը առավել համահունչ է նաև կառավարության գործունեության կոլեգիալ կարգը։163 Ավելացնենք,  որ  նոր  ընտրությունների  ժամանակ  վարչապետ  չընտրվելու դեպքում Ազգային ժողովի՝ իրավունքի ուժով արձակումը յուրահատուկ միջոց է, որի նպատակն  է  ապահովել  խորհրդարանական  մեծամասնության  կայունությունը  կամ ձևավորել,  արդեն  Ազգային ժողովում,  Կառավարությանն  աջակցող նոր մեծամասնություն։ ", "Կառավարության  կազմավորման  հարցում  վճռորոշ  է  վարչապետի  դերը։ ", "Ձևական-իրավական  տեսանկյունից  Հանրապետության  նախագահն  է  նշանակում փոխվարչապետներին  և  նախարարներին։  Սակայն  նախագահը  կարող  է  մերժել համապատասխան  պաշտոնների  նշանակումները  միայն  այն  դեպքում,  երբ Սահմանադրական  դատարանը  որոշում  է  կայացնում  այն  մասին,  որ  վարչապետի կողմից  առաջադրված  թեկնածուն  չի  համապատասխանում  Սահմանադրությամբ Կառավարության  անդամին  ներկայացվող  պահանջներին։  Հանրապետության նախագահի կողմից կառավարության անդամի նշանակումը մերժելու ցանկացած այլ դեպքում  «համապատասխան  փոխվարչապետը  կամ  նախարարը  նշանակված  է համարվում  իրավունքի  ուժով»։  Այդպիսով,  վարչապետի  կողմից  առաջադրված՝ Սահմանադրությամբ  Կառավարության  անդամին  ներկայացվող  պահանջներին համապատասխանող  անձը  Կառավարության  անդամ է  նշանակվում  կամ Հանրապետության  նախագահի  կողմից,  կամ  իրավունքի  ուժով։  Եթե  հաշվի  առնենք նաև  այն  հանգամանքը,  որ  Կառավարության  կազմում  փոփոխություններ  են կատարվում վարչապետի  առաջարկությամբ, և  այս դեպքում նույնպես Հանրապետության  նախագահը  գործնականում չի  կարող  մերժել  այդպիսի փոփոխության  կատարման  մասին  վարչապետի  առաջարկությունը  (հակառակ դեպքում  139-րդ  հոդվածի  3-րդ  մասի  ուժով  «համապատասխան  ակտը  ուժի  մեջ  է մտնում  իրավունքի  ուժով»),  ապա  ակնհայտ  է  դառնում  վարչապետի  վճռորոշ  դերը պետական ինստիտուտների համակարգում։ ", "Պետք  նկատել,  որ  սահմանադրորեն  ամրագրված ՀՀ  խորհրդարանական կառավարման մոդելում կառավարության կազմավորման կարգը կիրառվում է միայն սահմանափակ  թվով  երկրներում՝  ԳԴՀ,  Իսպանիա,  Ճապոնիա։  Այդ  կարգին  առավել բնորոշ է Հանրապետության նախագահի նվազագույն մասնակցությունը կառավարության կազմավորման գործընթացին։164 Այս առումով կարելի է հիշատակել Կոնրադ  Հեսսեի  նկատառումն  այն  մասին,  որ  ԳԴՀ  հիմնական  օրենքը, կառավարության  կազմավորման  հարցում  նվազեցնելով  նախագահի  դերը  և ուժեղացնելով դաշնային կանցլերի (վարչապետի) և Բունդեսթագի դերեր, փորձել էր խուսափել  Վայմարյան  Հանրապետության  այն  սխալներից,  որոնց  պատճառով կառավարությունը բավարար չափով կայուն չէր։165  Ըստ էության, նոր փոփոխությունները  միտված  են  դեպի  համեմատաբար  նոր՝  պատասխանատու կառավարման հայեցակարգ:166 Խորհրդարանական կառավարման համակարգերում կառավարության կազմավորումն առավել հաճախ կատարվում է այլ կերպ։ Պետության գլուխը (որպես կանոն,  տարբեր  խորհրդարանական  կուսակցությունների  ղեկավարների  հետ խորհրդակցելուց  հետո)  հանձնարարում  է  խորհրդարանական  մեծամասնություն կազմող  կուսակցության  կամ  կուսակցությունների  դաշինքի  առաջնորդին՝  որպես վարչապետի  թեկնածուի,  ընտրել  թեկնածուներ՝  կառավարության  կազմում Rule of Law and Human Rights in Lithuania, edited by Egidijus Kuris, Siauliai, 2015, p. 56-61 ներգրավվելու  համար։  Հաջորդ  փուլում  կառավարության  անդամի  թեկնածուների ցանկը՝  ապագա  կառավարության  գործունեության  ծրագրի  հետ,  ներկայացվում  է խորհրդարանին (կամ  խորհրդարանի  ստորին  պալատին)՝  վստահության  քվե ստանալու համար։ Խորհրդարանի վստահության քվեն ստանալուց հետո պետության է  համապատասխան  ակտ,  որով  ավարտվում է կառավարության կազմավորման ընթացակարգը։167 Կառավարության լիազորությունների ժամկետները սկզբունքորեն համապատասխանում  են  Ազգային  ժողովի լիազորությունների  ժամկետներին. նորընտիր  Ազգային  ժողովի լիազորությունների  ժամկետն  սկսվելուց  հետո անհապաղ  նշանակվում  է  վարչապետ (հոդ.  149,  մաս  1),  իսկ  վարչապետ նշանակվելուց հետո տասնհինգօրյա ժամկետում կազմավորվում է Կառավարությունը  (հոդ.  150)։  Կառավարությունը  Հանրապետության  նախագահին ներկայացնում  է  իր  հրաժարականը  նորընտիր  Ազգային  ժողովի  առաջին նստաշրջանի օրը։ ", "Սակայն  այդ  ժամկետները  գործնականում  հաճախ  կարող  են  չհամընկնել, քանի  որ  խորհրդարանական  կառավարման  բոլոր  սահմանադրություններով  (այդ թվում՝ ՀՀ 2015 թվականին փոփոխված Սահմանադրությամբ) ամրագրված են ինչպես խորհրդարանի վաղաժամկետ  արձակման,  այնպես էլ  Կառավարության հրաժարականի հիմքեր և ընթացակարգեր։ ", "Կարծում  ենք,  որ  ՀՀ  կառավարման  ձևի  հետագա  կատարելագործման  համար որոշակի  նշանակություն  կարող  է  ունենալ  Կառավարության  հրաժարականի հիմքերի և ընթացակարգերի տեսական վերլուծությունը։ ", "Կառավարության հրաժարականի հիմքերն ամրագրված են Սահմանադրության՝  «Կառավարության  հրաժարականը»  վերտառությամբ  158-րդ հոդվածով։ Այդ հիմքերն են՝ աշխ., էջ 407-409: ", "Առաջին  հիմքով  Կառավարության  հրաժարականի  որևէ  ընթացակարգ Սահմանադրությամբ  սահմանված  չէ՝  դրա  անհրաժեշտության  բացակայության պատճառով։  Պարզապես  նորընտիր  Ազգային  ժողովի  առաջին  նստաշրջանի  օրը Կառավարությունն  իր  հրաժարականն է  ներկայացնում  Հանրապետության նախագահին։ ", "Կառավարության  վստահության  հարցը  դնելու,  քննարկելու  և  Ազգային ժողովի  կողմից  որոշում  ընդունելու  ընթացքում  ձևավորվող  հարաբերությունները կարգավորված  են  Սահմանադրության  157-րդ  հոդվածով։  Կառավարությունն  իր ներկայացրած օրենքի նախագծի առնչությամբ կարող է դնել իր վստահության հարցը։ ", "Որոշումն ընդունվում է  պատգամավորների ընդհանուր թվի ձայների մեծամասնությամբ՝ անվանական քվեարկությամբ։ Կառավարությանը վստահություն հայտնելու  մասին  որոշում  ընդունելու  դեպքում  Կառավարության  ներկայացրած նախագիծը  համարվում  է  ընդունված,  իսկ  վստահություն  չհայտնելու  դեպքում՝ Կառավարությունը Հանրապետության նախագահին ներկայացնում է իր հրաժարականը։ ", "Նույն  հոդվածով  նախատեսված  են  Կառավարության  այդ  լիազորության իրականացման  որոշ  սահմանափակումներ։  Կառավարությունն  օրենքի  նախագծի առնչությամբ  իր  վստահության  հարցը  նույն  նստաշրջանի  ընթացքում  կարող  է  դնել ոչ  ավելի,  քան  երկու  անգամ։  Կառավարությունը  չի  կարող  դնել  իր  վստահության հարցը սահմանադրական օրենքի ընդունման առնչությամբ, ինչպես նաև ռազմական կամ արտակարգ դրության ժամանակ։ ", "Կարծում ենք, որ այս հոդվածի իրավադրույթները որոշակի ճշգրտման կարիք ունեն։ ", "Նախ անհրաժեշտ է ճշտել Կառավարության կողմից իր վստահության հարցը դնելու  պահը։  Տեսականորեն  Կառավարությունը  կարող  է  իր  վստահության  հարցը դնել  նախագիծը  ներկայացնելու  պահին  կամ  Ազգային  ժողովում  նախագծի քննարկման  որոշակի  փուլում  կամ  Ազգային  ժողովի  կողմից  նախագիծը քվեարկության դնելուց հետո՝ չընդունելու դեպքում։ ", "Բացի  դրանից,  ըստ  Սահմանադրության՝  Կառավարության  համար  ընդունելի ուղղումներով  քվեարկության  կարող  են  դրվել  միայն  այն  օրենքների  նախագծերը, որոնց  օրենսդրական  նախաձեռնության  բացառիկ  իրավունքը  պատկանում  է Կառավարությանը։  Սակայն  գործնականում  Կառավարությունը  կարող  է  իր վստահության  հարցը  դնել  նաև  այն  օրենքների  առնչությամբ,  որոնց  օրենսդրական նախաձեռնության  բացառիկ  իրավունքը  իրեն չի  պատկանում։  Արդյունքում առաջանում է նոր՝ նախորդի հետ փոխկապակցված խնդիր։ Ազգային ժողովը կարող է ընդունել Կառավարության համար կարևոր օրենքը վերջինիս համար անընդունելի ուղղումներով։  Ուստի  նպատակահարմար  կլիներ  քննարկվող  հոդվածի  2-րդ  մասով ամրագրել,  որ  Կառավարությանը  վստահություն  հայտնելու  մասին  որոշման նախագիծն  ընդունելու  դեպքում  ներկայացված  օրենքի  նախագիծը  համարվում  է ընդունված «Կառավարության համար ընդունելի ուղղումներով»։ ", "Ծրագրին հավանություն չտալու հիմքով հրաժարականը վերաբերում է միայն նոր  ձևավորված  Կառավարությանը։  Վարչապետի  նշանակումը  բոլոր  դեպքերում Ազգային  ժողովի  մեծամասնության  կամարտահայտության  արդյունք  է։  Ազգային ժողովի՝ գործադիր իշխանության նկատմամբ վերահսկողական գործառույթն ինքնին ենթադրում  է,  որ  Կառավարությունը  պետք  է  գործի  Ազգային  ժողովի  կողմից հավանության  արժանացած  ծրագրի  շրջանակներում։  Նոր  Կառավարության ձևավորման  գործընթացը  կարելի  է  համարվել  ավարտված  միայն  այն  դեպքում,  երբ նրա  ծրագիրը  արժանանում  է  Ազգային  ժողովի  հավանությանը։  Միայն  Ազգային ժողովի կողմից ծրագրին հավանություն տրվելուց հետո Կառավարությունը կարող է իրականացնել  սահմանադրորեն  ամրագրված  իր  գործառույթները։  Եթե  Ազգային ժողովը հավանություն չի  տալիս Կառավարության ծրագրին,  ապա Կառավարությունը ներկայացնում է իր հրաժարականը։ ", "Սակայն  դրանով  գործընթացը  չի  կարող  ավարտվել։  Սահմանադրության  151- րդ  հոդվածին  համապատասխան՝  եթե  Ազգային  ժողովը  Կառավարության  ծրագրին հավանություն  չտալուց  հետո  չի  կարողանում  ընտրել  նոր  վարչապետ  կամ հավանություն  չի  տալիս  նոր  վարչապետի  կողմից  ձևավորված  Կառավարության ծրագրին,  ապա  այն  արձակվում  է։  Այդպիսի  կարգավորումը  տրամաբանորեն հիմնավորված է, քանի որ երկու  անգամ  անընդմեջ երկու  տարբեր Կառավարությունների  կողմից  ներկայացված  ծրագրերին  հավանություն  չտալը վկայում  է  այն  մասին,  որ  առկա  է  ոչ  թե  կառավարական,  այլ  խորհրդարանական ճգնաժամ։  Դա  վկայությունն  է  այն  հանգամանքի,  որ  Ազգային  ժողովում  այլևս  չկա կայուն  մեծամասնություն,  որն  ի  վիճակի  է  ապահովելու  հավանություն՝  իր  կողմից ընտրված երկու տարբեր վարչապետների ղեկավարած Կառավարության ծրագրերին։ ", "Վարչապետը  կարող է  իր  հրաժարականը  ներկայացնել  սեփական նախաձեռնությամբ։  Այդ  դեպքում  որևէ  խնդիր  չի  առաջանում։  Սահմանադրության ընդունում է Կառավարության հրաժարականը։ ", "Վարչապետի  հրաժարականը  կարող  լինել  Ազգային  ժողովի  կողմից  նրան անվստահություն հայտնելու հետևանք (հոդված Վարչապետին անվստահություն հայտնելու մասին նախագիծ կարող է ներկայացնել պատգամավորների  ընդհանուր  թվի  առնվազն  մեկ  երրորդը։  Որոշման  նախագծով միաժամանակ  պետք  է  առաջարկվի  նոր  վարչապետի  թեկնածու։  Վարչապետին անվստահություն  հայտնելու  մասին  որոշումն  ընդունվում  է  պատգամավորների ընդհանուր  թվի  ձայների  մեծամասնությամբ՝  անվանական  քվեարկությամբ։ ", "Որոշումն  ընդունվելու  դեպքում  համարվում  է,  որ  վարչապետը  հրաժարական  է ներկայացրել։ ", "Սահմանադրությամբ նախատեսված են նաև  այդպիսի նախագիծ ներկայացնելու հետ կապված որոշ սահմանափակումներ։  Վարչապետին անվստահություն  կարելի  է  հայտնել  նրա  նշանակումից  ոչ  շուտ,  քան  մեկ  տարի հետո։  Եթե  համապատասխան  որոշումն  Ազգային  ժողովի  կողմից  չի  ընդունվում, ապա  նման  նախագիծ  կարող  է  ներկայացվել  ոչ  շուտ,  քան  վեց  ամիս  հետո։  Բացի դրանից՝  արտակարգ  կամ  ռազմական  դրության  ժամանակ  վարչապետին անվստահություն  հայտնելու  մասին  Ազգային  ժողովի  որոշման  նախագիծ  չի  կարող ներկայացվել  կամ  քննարկել։  Բոլոր  այս  սահմանափակումները  տրամաբանորեն հիմնավորված  են  և  ունեն  մեկ  նպատակ՝  նպաստավոր  պայմաններ  ստեղծել Կառավարության հնարավորինս կայուն և բնականոն գործունեության համար։ ", "Կարծում  ենք՝  բացի  վերը  քննարկված  դեպքերից՝  վարչապետի  պաշտոնը թափուր  կարող  է  մնալ  վարչապետի  մահվան  դեպքում  կամ  այն  դեպքում,  երբ վարչապետի  կողմից  իր  պաշտոնը զբաղեցնելուց  հետո  առաջանում  են հանգամանքներ,  որոնց  հետևանքով  վարչապետն  այլևս  չի  համապատասխանում Կառավարության անդամին ներկայացվող պահանջներին։ ", "Սահմանադրության հոդվածի մասի համաձայն՝ «Կառավարության  անդամը  պետք  է  բավարարի  պատգամավորին  ներկայացվող պահանջները»։  Սահմանադրության  98-րդ  հոդվածի  1-ին  մասի  համաձայն՝ պատգամավորի լիազորությունները դադարում են, մասնավորապես, ՀՀ քաղաքացիությունը  կորցնելու  կամ  այլ  պետության  քաղաքացիություն  ձեռք  բերելու դեպքերում։ ", "Ակնհայտ  է,  որ  նշված  դեպքերում  պետք  է  դադարեն  նաև  վարչապետի  կամ Կառավարության  այլ  անդամի լիազորությունները։  Ակնհայտ է  նաև,  որ լիազորությունների  դադարման  փաստն  իրավաբանորեն  պետք  է  արձանագրվի։ ", "Պատգամավորի  դեպքում  դա  կարող  է լինել  այլ  անձի  պատգամավորական լիազորությունները  ճանաչելու  մասին  Կենտրոնական  ընտրական  հանձնաժողովի որոշումը։  Կառավարության  անդամի դեպքում հնարավոր է կիրառել Սահմանադրության  131-րդ  հոդվածի  դրույթը,  որի  համաձայն՝  «Հանրապետության նախագահը,  վարչապետի  առաջարկությամբ,  փոփոխություններ  է  կատարում Կառավարության  կազմում»։  Վարչապետի  դեպքում  համապատասխան  մեխանիզմը բացակայում  է։  Սահմանադրությամբ չի  նախատեսված  այն  մարմինը  կամ պաշտոնատար  անձը,  որը  լիազորված  է  արձանագրել,  որ,  ասենք,  վարչապետի կողմից ՀՀ քաղաքացիությունը կորցնելու հիմքով այդ պաշտոնը թափուր է մնացել։ ", "Այսպիսով,  ՀՀ  Կառավարության  կազմավորման  և  հրաժարականի  հիմքերի  ու կարգի վերլուծության արդյունքում կարելի է արձանագրել, որ այս մոդելում (ինչպես ցանկացած  այլ  խորհրդարանական կառավարման մոդելում) գործադիր իշխանություն իրականացնող Կառավարությունը պատասխանատու է խորհրդարանի  առջև,  որն  իր  հերթին  արձակվում  է  իրավունքի  ուժով,  եթե  չի կարողանում  ընտրել  վարչապետ  կամ  հավանություն  տալ  Կառավարության ծրագրին։  Պետք  է  նաև  նկատել,  որ  այդ  գործընթացներում,  ինչպես  նաև կառավարության գործունեության կազմակերպման ոլորտում վարչապետի դերակատարությունը  հիմքեր  են  տալիս  արձանագրելու,  որ  2015  թվականի սահմանադրական փոփոխությունների արդյունքում ձևավորվող խորհրդարանական կառավարման  համակարգը  կրում է  վարչապետակենտրոն  բնույթ  և  մեծ ընդհանրություններ ունի ԳԴՀ պետական կառավարման մոդելի հետ։ ", "Պետական  կառավարման  ցանկացած  մոդելի  դեպքում  կարևորագույն խնդիրներից  է  դատական  իշխանության  անկախության  ապահովումը։  Այդ  խնդրի կարևորությունը պայմանավորված է առաջին հերթին այն հանգամանքով, որ ինչպես արդարացիորեն  նշում  է  Գ.  Հարությունյանը,  նոր  ժողովրդավարության  երկրներում սահմանադրական ձևախեղումների բնորոշ գծերից մեկը դատական իշխանության ոչ բավարար  անկախությունն է։168 Հատկանշական է նաև, որ  Վենետիկի հանձնաժողովը,  միաժամանակ  արձանագրելով,  որ  ցանկացած  կառավարման համակարգ կարելի է համապատասխանեցնել ժողովրդավարական համակարգերին, առանձնացնում  է  դատական  իշխանության  անկախության  ապահովումը՝  որպես կենտրոնական նշանակություն ունեցող երեք խնդիրներից առաջինը։169 Փոփոխված  Սահմանադրությամբ  պահպանվել  է  ՀՀ  դատարանների  նախկին համակարգը՝  Սահմանադրական  դատարանը,  Վճռաբեկ  դատարանը,  վերաքննիչ դատարանները,  առաջին  ատյանի  ընդհանուր  իրավասության  դատարանները, ինչպես նաև վարչական դատարանը։ Նախատեսվել է նաև օրենքով մասնագիտական դատարաններ ստեղծելու սահմանադրական հիմքը։ "], "paragraph_source_docs": [2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2]}