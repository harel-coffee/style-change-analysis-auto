{"paragraph_source_docs": [0, 1, 0, 0, 0, 1, 0, 0, 1, 0], "paragraphs": ["Ընդհանուր դրույթներ «Բաբելոնը» հայալեզու ասորական պարբերական է, որը 1919-21 թթ. Բոստոնում հրա- տարակել  է  1917  թ.  ամերիկաբնակ  խարբերդցի  հայախոս  ասորիների  հիմնադրած «Ասորվոց  Հնգյակ  Ընկերությունը»:  Հրատարակման  առաջին  տարին  (1919-20 թթ.) լույս  է  տեսել  27  համար  և  նույնքան՝  հրատարակման  երկրորդ  տարին  (1920-21  թթ.): ", "Սույն  աշխատանքում  մեզ  համար  ելակետային  է  լեզվագործաբանական հայեցակերպը: Ինչպես հայտնի է, գործաբանական լեզվաբանությունը զբաղվում է խոսքի  կիրառական  առանձնահատկությունների  ուսումնասիրությամբ,  այսինքն` թե  ինչպես  է  խոսող  անհատը  գործարկում  խոսքը`  որպես  հասարակական հարաբերությունների  և  համագործակցության  միջոց` օգտվելով  ինչպես ներլեզվական  օրենքների,  այնպես  էլ  արտալեզվական  օրինաչափությունների` կարգախոսների,  խոսքային  ռազմավարության  և  մարտավարական  լեզվական հնարների ընձեռած հնարավորություններից:  Սրանից հետևում է, որ լեզվագործաբանության առարկան ոչ թե  լեզվի կայուն կառուցվածքն է` լեզվական համակարգին  բնորոշ  համակցություններով,  այլ  նրա  ընթացական  դրսևորումը` խոսքը,  խոսքային  գործունեությունը:  Քանի  որ  լեզուն  բնորոշ  է  մարդուն,  որը հոգեբանական  հատկանիշներով,  մտածական  որոշակի  մեխանիզմներով  օժտված հասարակական  էակ  է,  իսկ  խոսքային  դրսևորումն  էլ  իր  հերթին  ենթադրում  է որոշակի  հասարակական  գործունեություն,  ապա  պարզ  է  դառնում,  որ  խոսքը բազմատարր երևույթ է և առնչվում է մարդու հոգեկերտվածքի տարբեր կողմերին:, Հետևաբար  տրամաբանական  է  պատկերացնել,  որ  խոսքի  հնարավոր  լիարժեք  ու համակողմանի  քննություն  հնարավոր  է  իրականացվել միջգիտակարգային սկզբունքով: ", "Տպաքանակի  մասին  տեղեկություններ  չկան:  Տարածվել  է  ԱՄՆ  արևելյան  (Մասաչու- սեթս, Նյու Յորք, Ռոդ Այլենդ, Նյու Ջերսի) և արևմտյան (Կալիֆ ոռնիա) նահանգներում, ինչպես  նաև  նախկին  Օսմանյան  կայսրության  տարածքներում:  Գլխավոր  խմբագիրն առաջին  տարին  ենթադրաբար  եղել  է  Յուհաննա  Չաթալբաշը,  իսկ  երկրորդ  տարին՝ Նաում  Բեշարովը:  Հրատարակել  է  ասորիների  ազգային  կյանքին  վերաբերող  քաղա- քական  և  հասարակական  հոդվածներ,  ԱՄՆ-ում  և  Մերձավոր  Արևելքում  ասորական համայնքներին վերաբերող լուրեր, նամակներ, խրատական-դաստիարակչական բնույ- թի նյութեր, ասացվածքներ, աֆորիզմներ, հայտարարություններ, ազդ և այլն: Ունեցել է մշտական և ոչ մշտական հեղինակների և թղթակիցների մեծ թիվ: Բացի հայերենից (գերազանցապես՝  արևմտահայերեն,  որոշ  հոդվածները՝  արևելահայերեն)՝  ժամանակ առ ժամանակ զետեղել է նյութեր ասորատառ և հայատառ թուրքերենով, ինչպես նաև անգլերենով:  Հայերեն  տեքստի  մեջ  (հատկապես  հրատարակման  առաջին  տարվա համարներում) հաճախ հանդիպում են հայկական, ավելի հազվադեպ՝ ասորական տա- ռերով  գրված  ասորական  բառեր  և  արտահայտություններ:  Սույն  աշխատությունը նվիրված է «Բաբելոնի» հայերենի մեջ ներհյուսված ասորական լեզվանյութի վերլուծու- թյանը: ", "Աշխատանքում ուսումնասիրվող խնդիրների արդիականությունն ու կիրառական նշանակությունը Ատենախոսության  արդիականությունը  հիմնականում  պայմանավորված  է  Հայաստա- նում  ասորագիտության  զարգացման  անհրաժեշտությամբ:  Ասորագիտությունն  արևե- լագիտության  «էլիտար»  ճյուղ  է.  այն  գոյություն  ունի  աշխարհի  ընդամենը  մի  քանի երկրներում, և շատ քիչ են համալսարանները, որոնք առաջարկում են դասական ասո- րերենի  ուսումնական  ծրագրեր:  Հայ-ասորական  մշակութային,  լեզվական,  կրոնական առնչությունները  հազարամյակների  պատմություն  ունեն  և  հոգևոր  հարուստ  ժառան- գություն են ծնել: Թեև հայ գիտնականները (Երվանդ Տեր-Մինասյանց, Լևոն Տեր-Պետ- րոսյան,  Հայկ  Մելքոնյան,  որոշ  մխիթարյաններ)  անդրադարձել  են  հայ-ասորական բազմաբնույթ  կապերին  և  արժեքավոր  հետազոտություններ  գրել,  այդուհանդերձ  Հա- յաստանը  երբեք  չի  ունեցել  ասորագիտության  սեփական  դպրոցը:  Առավել  ևս՝  երբեք չեն ուսումնասիրվել հայախոս ասորիներին վերաբերող հարցերը, այդ թվում՝ հայախոս ասորիների  «աշխարհի»  կործանումը,  որը  Հայոց  ցեղասպանության  չուսումնասիրված դրսևորումներից և հետևանքներից մեկն է: Մեծ եղեռնի 100-րդ տարելիցի լույսի ներքո այդ  «աշխարհին»՝  Արևմտյան  Հայաստանի  յուրահատուկ  և  իր  էությամբ  եզակի  բաղ- կացուցիչ մասին նվիրված գիտական աշխատության երևան գալը պետք է ավելի քան արդիական դիտել: Հարկ է նաև ավելացնել, որ ասորիների ներկայությունը Հայաստա- նում  մինչ  օրս  հիմնականում  դիտարկվել  է  ներկայումս  գոյություն  ունեցող  ասորական համայնքի պարագայով, որը սկիզբ է առել XIX դ. սկզբի ռուս-պարսկական պատերազ- մի  արդյունքում:  Արևմտյան  Հայաստանի՝  անհամեմատ  երկար  պատմություն  ունեցող ասորական  համայնքները  գրեթե  ամբողջությամբ  անտեսված  են  եղել:  Այս  առումով խիստ կարևոր է ուսումնասիրել «Բաբելոնը», որը մի կողմից հայախոս ասորիների հո- գևոր կյանքի ծնունդն է և նրանց մտավոր ժառանգության կարևորագույն նմուշը, մյուս կողմից՝  տեղեկությունների  անգնահատելի  աղբյուր  է  Արևմտյան  Հայաստանի  ասորի- ների մասին: ", "Աշխատանքի նպատակն ու նրանում ներկայացվող ընդհանուր հարցադրումները Ատենախոսության հիմնական նպատակն է ուսումնասիրել «Բաբելոնի» լեզվական ոճի եզակի  և  ծայր  աստիճան  հետաքրքրական  դրսևորումը՝  գրական  հայերենի  մեջ  ասո- րական  լեզվանյութի  ընդգրկումը:  Նպատակ  է  դրված  ուսումնասիրել  այդ  լեզվանյութը որպես այդպիսին և հայերենի մեջ նրա ներհյուսման առանձնահատկությունները, նախ և  առաջ՝  հայերենում  սեմական  լեզվանյութի  տառադարձության  և  շարահյուսական «կլանման» առանձնահատկություններն ու օրինաչափությունները: Հիմնական հարցա- դրումներն  են՝  ինչո՞ւ  ենք  անթերի  գրական  հայերենի  մեջ  հանդիպում  մեծ  թվով  ասո- րաբանություններ,  արդյո՞ք  դրանք  ներմուծվել  են  միտումնավոր,  թե՞  արտահայտել  են Խարբերդի  ասորիների  կենդանի  խոսքը:  Արդյո՞ք  Խարբերդի  ասորիների  խոսակցա- կան լեզուն տարբերվել է քաղաքի հայերի խոսքից, և եթե այո՝ տեղի՞ն է, արդյոք, խո- սել  «հայկական  իդիշի»՝  այլ  ազգի  կողմից  կիրառված  յուրահատուկ  «ենթալեզվի»  մա- սին: Այս ամենի ենթատեքստում անհրաժեշտ է եղել, բացի զուտ լեզվաբանական վեր- լուծությունից, տալ Խարբերդի և, ընդհանրապես, Արևմտյան Հայաստանի ասորիների քաղաքական  և  կրոնական  կարգավիճակի,  կենցաղի,  հոգևոր  կյանքի,  կրթական  հա- մակարգի և այլ դրսևորումների ընդհանուր բնութագիրը, այդ թվում՝ հատուկ կանգ առ- նել  ասորատառ  հայերենի  երևույթի  վրա,  որը,  «Բաբելոնի»  հետ  մեկտեղ,  հայախոս ասորիների մտավոր ժառանգության կարևորագույն մասն է: ", "Այսինքն` նույնաբանությունների համակողմանի վերլուծությունը,  տվյալ  հասկացության ընդգրկուն  սահմանումը,  նույնաբանական կառույցների լեզվական կարգավիճակի որոշարկումը գործաբանական լեզվաբանության դիրքերից լեզվաճանաչողական  առումով միանգամայն արդիական  է  և  հնարավորություն  է  տալիս  նորովի  մեկնաբանելու սույն կառույցների  հաղորդակցական-գործաբանական  արժեքը:  Կարծում  ենք,  որ գործաբանական  լեզվաբանության  և  նրա  մասը  կազմող  դիսկուրսի  տեսության մարդակենտրոն  և  միջգիտակարգային  բնույթը,  խոսընթացի  ճանաչողական մեխանիզմների վերհանման անհրաժեշտությունը ապահովում են այն հենքը, որով պայմանավորված է  նույնաբանական  կառույցների  մեր  հետազոտության արդիականությունը:  Աշխատանքի  արդիականությունը  բխում  է  նաև  խոսքի ներազդման  գործառույթի  քննության  և  խոսքաստեղծման  ու  խոսընկալման որոշակի մեխանիզմների բացահայտման կարևորությունից: ", "Գրականության համառոտ տեսություն Աշխատանքում  օգտագործվել  են  հատկապես  «Բաբելոնի»  ազգային-լեզվական  ար- մատներն  ու  միջավայրը»  գլխի  նյութին  վերաբերող  մի  շարք  կարևոր  ուսումնասիրու- թյուններ,  այդ  թվում՝  Սեբաստիան  Բրոքի,  Դեյվիդ  Գոնթի,  Սեբաստիան  դե  Կուրտու- այի,  Սարգոն  Դոնաբեդի,  Ջոն  Ջոզեֆի,  Ջոն  ՄաքՔարթիի,  Էդեն  Նաբիի,  Հիդեմի Տակահաշիի,  Բենջամին  Տրիգոնա-Հարանիի  և  մի  շարք  այլ  հեղինակների  (տե՛ս  օգ- տագործված  գրականության  ցանկը):  Հատուկ  հարկ  է  նշել  Ռիչարդ  Հովհաննիսյանի խմբագրությամբ  հրատարակված  Armenian  Tsopk/Kharpert  և  Armenian  Tigranakert/Di- arbekir  and  Edessa/Urfa  ժողովածուները:  Լեզվաբանական  վերլուծության  համար  օգ- տագործվել են նշանավոր սեմագետներ Փեյն Սմիթի, Օտտո Յաստրովի և Մայքլ Սոկո- լովի  աշխատությունները:  Խարբերդում  Մեծ  եղեռնի  օրերին  տեղի  ունեցած  իրադար- ձությունների մասին արժեքավոր տեղեկություններ ենք գտնում ամերիկացի դիվանա- գետ  Լեսլի  Դեվիսի  և  Խարբերդի  «Եփրատ»  քոլեջի  վերջին  նախագահ  Հենրի  Ռիգսի հուշերում: Հայալեզու աղբյուրներից հատկապես կարևոր են Վահե Հայկի «Խարբերդ և անոր  ոսկեղեն  դաշտը»,  Մանուկ  Ճիզմեճյանի  «Խարբերդ  և  յուր  զավակները»,  Ալիս Նազարյանի  «Արյունոտ  ժպիտը»  գրքերը:  «Ասորական  պատմության  և  հարանվանա- կան բաժանման հակիրճ ակնարկ» ենթագլուխը հիմնված է մեր «Արամեագիտության և ասորագիտության  ներածություն»  մենագրության  վրա:  Որպես  տեղեկատվության  հա- րուստ աղբյուր օգտագործվել են հենց «Բաբելոնի», ինչպես նաև խարբերդցի ասորինե- րի կողմից ԱՄՆ-ում 1930-ականներին հրատարակված Assyrian Progress պարբերակա- նի նյութերը: ", "Հարցի ուսումնասիրման պատմությունը Լինելով  հայալեզու  ոչ  հայկական  միակ  պարբերականը՝  «Բաբելոնը»  հայտնի  չի  եղել հայ մամուլի պատմությունն ուսումնասիրող մասնագետներին և երբևիցե չի հիշատակ- վել այդ նյութին վերաբերող գրականության մեջ, մասնավորապես՝ հայկական պարբե- րականների ամենաամբողջական անվանացանկերում1: Մյուս կողմից՝ հայալեզու լինե- լու հանգամանքը, ինչպես նաև ձեռագիր և, հետևաբար, դժվար ընթեռնելի լինելը, ան- հաղթահարելի  խոչընդոտներ  են  ստեղծել  ասորի  և  այլազգի  այն  հատուկենտ  մասնա- գետների  համար,  որոնք  տեղյակ  են  եղել  այդ  պարբերականի  գոյության  մասին  և  այլ պարագաներում պատրաստ կլինեին ուսումնասիրել այն: «Բաբելոնի» մի քանի բնօրի- նակ  հավաքածուներ  պահպանվել  են  ԱՄՆ-ում  բնակվող  ասորի  ընտանիքներում, որոնք  Խարբերդից  արտագաղթած  հայախոս  ասորիների  սերունդներն  են:  Սակայն քանի որ Ամերիկայում ծնված խարբերդցի ասորիների երրորդ սերունդը չէր ժառանգել հայերենն  ու  ամբողջությամբ  անգլախոս  էր,  ապա  «Բաբելոնի»  նմուշները  մնում  էին միայն  որպես  հայրերի  և  պապերի  հիշատակի  հետ  կապված  և  սերնդեսերունդ  փո- խանցվող ընտանեկան նվիրական հուշաիր: ", "Այս  նպատակի  իրագործման  համար աշխատանքում առաջադրվել են հետևյալ խնդիրները. մոտեցումների  քննական  վերլուծություն,  համակարգել  ձեռքբերումները  և ներկայացնել  նույնաբանական  կառույցների  հաղորդակցական-գործաբանական արժեքի վերհանման ու գնահատման համալիր մոտեցում, նույնաբանության գործաբանական ներուժի կազմավորման գործընթացում, կաղապարները  և,  ելնելով  դրանց  ստորոգելիական  բնույթից`  քննել  այդ կառույցների  գործառական-հաղորդակցական  առանձնահատկությունները  Փ. Գրայսի համագործակցության սկզբունքի լույսի ներքո, որոշարկել նույնաբանության կարծրատիպային նշանակության ձևավորման նախապայմանները, որոնք  նպաստում  են  նույնաբանական  կառույցների  գործաբանական  ներուժի կազմավորման գործընթացին անգլերենում, գործոնները,  որոնք  նպաստում  են  ներակա  տեղեկության  ընկալմանն  ու ըմբռնմանը և գործաբանական ներուժի  ապակոդավորմանը  խոսքային մակարդակում, Աշխատանքի  նորույթն  այն  է,  որ  նույնաբանությունների  վերլուծությունը, ըստ էության,  առաջին  անգամ իրականացվում է կառուցվածքային- իմաստաբանական,  գործաբանական  և  գործառական յուրահատկությունների քննության  լույսի  ներքո,  որտեղ  լեզվական  միավորի  կառուցվածքը  ելակետային  է խոսքում նրա գործառական-հաղորդակցական  առանձնահատկությունների իրացման  համար:  Նորովի  է  արժևորվում  նաև  նույնաբանական  կառույցի գործաբանական ներուժը, որոշարկվում են դրա կոդավորման և ապակոդավորման մեխանիզմները  գործաբանական-ճանաչողական  դիրքերից,  իսկ    նույնաբանական միավորները  որակվում  են  որպես  լեզվաճանաչողական  կառույցներ  և  որպես խոսողի/գրողի գնահատողական-ճանաչողական գործունեության արդյունք: ", "Սա  պետք  է  բացատրել  նրանով,  որ  հեղինակը  հիմնականում  կենտրոնացել  է  «արև- ելյան»  ասորիների  (հիմնականում՝  «նեստորականների»  և  նորադարձ  բողոքականնե- րի) հրատարակած մամուլի վրա, և նրա ուշադրությունից վրիպել են «արևմտյան» ասո- րիների («հակոբիկների») հրատարակած անունները: "], "source_docs_file": "Linguistics.json"}