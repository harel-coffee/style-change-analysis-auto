{"paragraph_source_docs": [2, 2, 2, 2, 2, 2, 2, 2, 2, 2, 2, 3, 2, 2, 2, 5, 1, 2, 0, 2, 2, 2, 2, 0, 2, 2, 2, 2, 2, 2, 2, 2, 0, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2], "paragraphs": ["Ինչպես  ցանկացած  այլ  խորհրդարանական  մոդելում,  այստեղ  նույնպես իշխանության  կենտրոնը  խորհրդարանն  է։  Հենց  խորհրդարանի  կողմից  կամ խորհրդարանի ակտիվ մասնակցությամբ են ձևավորվում իշխանության գործադիր և դատական  թևերի,  ինչպես  նաև  փոփոխված  Սահմանադրության  122-րդ  հոդվածով նախատեսված  ինքնավար  մարմինները։  Այս  առումով օրինաչափ է,  որ փոփոխություններից հետո պետական մարմինների համակարգում Սահմանադրության մեջ նախ ամրագրվեցին Ազգային ժողովի ինստիտուտը կազմող նորմերը։ ", "Ազգային ժողովի կենտրոնական դերը պետական իշխանության համակարգում առանձնակի  արդիականության է հաղորդում  այդ մարմնում կայուն մեծամասնության  ապահովման  հիմնախնդրին։  Խորհրդարանական  կառավարման բոլոր մոդելների համար խորհրդարանական կայուն մեծամասնության ապահովման հիմնախնդիրներն  առանձնակի կարևորություն են ստանում։  Այդպիսի կայունությունն  Ազգային  ժողովի  կողմից  իր  գործառույթների  արդյունավետ իրականացման  անհրաժեշտ  նախապայման  է։  Բացի  դրանից՝  խորհրդարանի կայունությունը  պարտադիր  նախապայման  է  գործադիր  իշխանության  ամբողջ համակարգի, ներառյալ՝ գործադիր իշխանության բարձրագույն մարմնի՝ Կառավարության կայունության ապահովման համար։ ", "նորարարական դրույթների նպատակը հենց  Ազգային ժողովում կայուն մեծամասնության  ձևավորումն  է։  Մասնավորապես,  հոդվածի  առաջին  մասով սահմանված  է  ոչ  թե  Ազգային  ժողովի  պատգամավորների  կոնկրետ թվաքանակ,  այլ նվազագույն  թիվ. «Ազգային  ժողովը  կազմված  է  առնվազն  հարյուր  մեկ պատգամավորից»։  Նույն  հոդվածի  3-րդ  մասի  համաձայն՝  Ընտրական  օրենսգիրքը պետք է երաշխավորի կայուն խորհրդարանական մեծամասնության ձևավորում։ ", "Այս երկու իրավադրույթների  փոխկապվածությունն  ակնհայտ է։ ", "Սահմանադրական  մակարդակով  Ազգային  ժողովի  պատգամավորների  ընդհանուր թվաքանակի  փոխարեն  նվազագույն  թվի  ամրագրումը  նպատակ  ունի  ձևավորել անհրաժեշտ սահմանադրական հիմքեր՝ Ընտրական օրենսգրքի միջոցով խորհրդարանական կայուն մեծամասնության ապահովման համար։ Ինչպես նշված է «Հայաստանի  Հանրապետության  սահմանադրության  փոփոխությունների  նախագծի եվրոպական  հանձնաժողովի  (այսուհետ՝  Վենետիկի  հանձնաժողով)  նախնական կարծիքի 78-րդ կետում, այս համակարգում պատգամավորների ընդհանուր քանակը կախված է լինելու մեծամասնությանը որպես բոնուս հատկացված լրացուցիչ տեղերի քանակից։143 Կարծում ենք՝  տեսականորեն կայուն կարելի է համարել  այն մեծամասնությունը,  որը  առաջին  հերթին  Ազգային  ժողովին  իր  գործառույթների արդյունավետ իրականացման հնարավորություն է  տալիս։  Փոփոխված Սահմանադրության  մի  շարք  հոդվածներով  նախատեսվում  են  Ազգային  ժողովի կողմից  օրենքների,  որոշումների,  հայտարարությունների  և  ուղերձների  ընդունման տարբեր կարգեր։ Դրանք, որպես կանոն, ընդունվում են քվեարկությանը մասնակցող պատգամավորների  ձայների  մեծամասնությամբ,  եթե  քվեարկությանը  մասնակցել  է պատգամավորների  ընդհանուր  թվի  կեսից  ավելին  (հոդ.  103,  մաս  1)։  Միևնույն ժամանակ,  Ազգային  ժողովի  նախագահը  և  նրա  տեղակալները  «ընտրվում  և  հետ  են կանչվում  պատգամավորների  ընդհանուր  թվի  ձայների  մեծամասնությամբ»  (հոդ. Սակայն  առավել  բարդացված  է  սահմանադրական  օրենքների  ընդունման, ինչպես  նաև  պետական  այլ  մարմինների  որոշ  պաշտոնյաների  ընտրության  կարգը։ ", "Այսպես,  Սահմանադրության  103-րդ  հոդվածի  2-րդ  մասի  համաձայն՝  «Ազգային ժողովի կանոնակարգը,  Ընտրական օրենսգիրքը,  Դատական օրենսգիրքը, Սահմանադրական  դատարանի  մասին  օրենքը,  Հանրաքվեի  մասին  օրենքը, Կուսակցությունների  մասին  օրենքը  և  Մարդու  իրավունքների  պաշտպանի  մասին օրենքը  սահմանադրական  օրենքներ  են  և  ընդունվում  են  պատգամավորների ընդհանուր  թվի  ձայների  առնվազն  երեք  հինգերորդով»։  Նույն  կարգով  են  ընտրվում գլխավոր  դատախազը  (հոդված  177,  մաս  1),  Հաշվեքննիչ  պալատի  նախագահը  և անդամները (հոդ. 199, մաս 2), և մի շարք այլ բարձրաստիճան պաշտոնյաներ։ ", "Ճիշտ  է,  հատուկ  կարգ  է  սահմանված  Հանրապետության  նախագահի ընտրության համար։ ", "Համաձայն  Սահմանադրության հոդվածի՝ «Հանրապետության  նախագահ  է  ընտրվում  այն  թեկնածուն,  որը  ստացել  է պատգամավորների  ընդհանուր  թվի  ձայների  առնվազն  երեք  քառորդը»։  Սակայն երրորդ  փուլում  ընտրվում  է  այն  թեկնածուն,  որն  ստանում  է  պատգամավորների ընդհանուր թվի ձայների մեծամասնությունը։ ", "Այսպիսով,  կարելի  է  արձանագրել,  որ  Ազգային  ժողովի  գործառույթների արդյունավետ իրականացման համար կայուն մեծամասնությունը պետք է բաղկացած լինի  պատգամավորների  ընդհանուր  թվի  երեք  հինգերորդից։  Սակայն  կարևոր  է հաշվի  առնել,  որ  սահմանադրական  օրենքների  ընդունման  համար,  ինչպես  նաև առանձին  բարձրագույն  պաշտոններում  նշանակման  կամ  սահմանադրական մարմինների կազմավորման համար ձայների որակյալ մեծամասնության սահմանումը  ոչ  թե  ինքնանպատակ  է,  այլ  խորհրդարանական  փոքրամասնության իրավունքների  պաշտպանության  միջոց։  Ինչպես  նկատում  է  Գ․  Հարությունյանը մինչև թ․ սահմանադրական բարեփոխումները «օրգանական /սահմանադրական/ օրենքների ինստիտուտի բացակայությունը փոքրամասնությանը  զրկել  է  ընդուպ  օրենսդրական  քաղաքականության  վրա  որևէ իրական  ներազդեցությունից»։144      Ուստի  առավել  ընդունելի  կարելի  է  համարել այնպիսի  մեծամասնության  առկայությունը,  որը  մի  կողմից  Ազգային  ժողովին հնարավորություն  է  տալիս  արդյունավետորեն  իրականացնել  իր  գործառույթները, իսկ  մյուս  կողմից  սահմանադրական  օրենքների  ընդունման  և  սահմանադրական կարևորագույն  մարմինների  ձևավորման  ժամանակ  ստիպում  է  խորհրդարանական կայուն  մեծամասնությանը  հաշվի  առնել  նաև  ընդդիմության  դիրքորոշումները։ ", "Թերևս  կարելի  է  համարել,  որ  դա  այն  մեծամասնությունն  է,  որը  մոտ  է,  սակայն  չի հատում պատգամավորների ընդհանուր թվի երեք հինգերորդի սահմանը։ Միայն այդ դեպքում կլինեն սահմանադրական  անհրաժեշտ և կայուն երաշխիքներ խորհրդարանական  փոքրամասնության  արդյունավետ գործունեության և հակակշռող  դերի  ամրապնդման  համար։145  Խորհրդարանական  մեծամասնության ավելի  մեծ  «կայունությունը»  կարող  է  հղի լինել  մեկ  կուսակցության  կամ խորհրդարանական  մեծամասնություն  կազմող  մի  քանի  կուսակցությունների դիկտատուրայի հաստատման վտանգով։ ", "Կայուն (բայց  ոչ  վերը  նշված  շեմը  գերազանցող)  մեծամասնության առկայությունը  անհրաժեշտ  նախապայման  է  հենց  խորհրդարանի  կայունության ապահովման  համար։  Կայուն  մեծամասնության  բացակայության  պայմաններում խորհրդարանը չի կարող արդյունավետորեն իրականացնել իր գործառույթները, ինչի հետևանքով  առաջանում է գործող  խորհրդարանի  արձակման և նոր խորհրդարանական  ընտրություններ  անցկացնելու  անհարժեշտություն։  Ուստի հատկանշական է,  որ  Ազգային  ժողովի  արձակման՝  Սահմանադրությամբ ամրագրված հիմքերն առնչվում են հենց այդ հիմնախնդրին։ ", "(ընդունվել  է'  17.06.1991,  Ն -0333-I,  սկզբնաղբյուրը'  ՀՀԳ Խ Տ   1991/12): ", "կազմակերպաիրավական  ձև,  սահմանադրության  կայացման  արդի  հիմնախնդիրները  //  Դանիելյան  Գ․, Այվազյան  Վ․,  Մանասյան  Ա․Սահմանադրական  բարեփոխումների  հայեցակարգի  դրույթները  և  դրանց իրացման  հիմնական  ուղղությունները  Հայաստանի  Հանրապետությունում  ․/գիտագործնական հետազոտություն/․Երևան, 2015,  էջ 29 : ", "քվեարկությունից յոթ օր հետո անցկացվում է վարչապետի նոր ընտրություն (…) Եթե պատգամավորների  ընդհանուր  թվի  ձայների  մեծամասնությամբ  վարչապետ  չի ընտրվում.  ապա  Ազգային ժողովն  արձակվում է իրավունքի ուժով»։ ", "Սահմանադրության  151-րդ  հոդվածի  3-րդ  և  4-րդ  մասերի  համաձայն՝  Ազգային ժողովն  իրավունքի  ուժով  արձակվում  է  Կառավարության  ծրագրին  հավանություն չտալու դեպքում։ ", "Վերոնշյալի  հաշվառմամբ՝  կարծում  ենք,  որ  հանցագործությունների ընդհանուր  կանխման  նպատակն  ուղղված  է  հասարակության  այն  շրջանակին, ովքեր  ունակ  են  հասկանալու  իրենց  գործողությունների  բնույթը  և  ղեկավարելու դրանք։ ", "Արդի    պետության  և  իրավունքի  տեսությունում  իրավունքի  միջազգայնացումը դիտարկվում  է  օբյեկտիվ  և  սուբյեկտիվ  գործընթացների  համատեքստում։  Իրավունքի միջազգայանցումն օբյեկտիվ համատեքստում մատնանշում է, որ շրջակա միջավայրը, законодательстве. Юридический журнал. 2012. № 2. С. 29-31. http://www.arlis.am/DocumentView.  aspx?docid=1896/,/12.06.2017;  «Քաղաքացիական  և  քաղաքական իրավունքների  մասին» sites/default/files/attachments/  dahsnagir.pdf/,/12.06.2017; «Մարդու  իրավունքների  և  հիմնարար ազատությունների» եվրոպական կոնվենցիա հոդվ.6, http://pmg.am/images/ conventionhumanrights. pdf/ , /27.08.2017: ", "Հենց  Ազգային  ժողովի՝  ժողովրդի  միակ  ներկայացուցչական  մարմինը  լինելու հանգամանքից  են  բխում  Ազգային  ժողովի  մի  շարք  սահմանադրորեն  ամրագրված նոր  գործառույթները։  Այդ  գործառույթներից  առավել  կարևորները  սահմանվեցին նույն  հոդվածի  3-րդ  մասով.  «Ազգային  ժողովը  վերահսկողություն  է  իրականացնում գործադիր իշխանության նկատմամբ, ընդունում է պետական բյուջեն (…)»։ Միևնույն ժամանակ նախատեսվեց, որ  Ազգային ժողովն իրականացնում է նաև Սահմանադրությամբ  սահմանված  այլ  գործառույթներ։  Դրա  հետ  մեկտեղ,  նույն հոդվածի  4-րդ  մասի  համաձայն՝  «Ազգային  ժողովի  լիազորությունները  սահմանվում են Սահմանադրությամբ»։ ", "Գործադիր  իշխանությունն,  ամբողջությամբ  կենտրոնացված  է  միապետի  ու  նրա կողմից  ձևավորվող կառավարության ձեռքերում  (երբեմն ամրագրվում է,  որ գործադիր իշխանությունը պատկանում է միապետին, օրինակ, ինչպես, որ Սաուդյան Արաբիայում է):  Կառավարությունը  պատասխանատվություն  է  կրում  պետության  ղեկավարի  առջև, չնայած,  որ  սովորաբար  դրույթ  է  ամրագրվում  այն  մասին,  որ  կառավարությունը պատասխանատու  է  նաև  պառլամենտի  առաջ:  Ճիշտ  է  նման  դրույթները,  գրեթե  միշտ ձևական  բնույթ  են  կրում,  քանի  որ  կառավարության  հետ  կոնֆլիկտի  մ ե ջ   մտնելով` պառլամենտի  անդամներն  այդպիսով  հակասության  մեջ  են  մտնում  միապետի  հետ, դրա հաղթահարելու հնարավորությունը, օրինակ` Քուվեյթում: ", "Իրավաբանական  գրականության  մեջ  առկա  է  «պետության  գործառույթ» հասկացության  բնորոշման  նկատմամբ  սկզբունքորեն  միասնական  մոտեցում։ ", "Որպես  կանոն,  պետության  գործառույթները  բնորոշվում  են  որպես  պետության գործունեության հիմնական ուղղություններ, որոնցում  արտահայտվում և կոնկրետացվում է պետության սոցիալական նշանակությունը։ ", "Համապատասխանաբար,  պետական  մարմնի  գործառույթները  կարելի  է  բնորոշել որպես  այդ  մարմնի  գործողությունների  հիմնական  ուղղություններ,  որոնցում արտահայտվում է տվյալ մարմնի սոցիալ-նպատակային նշանակությունը։146 Գրականության  մեջ  տրվում  են «լիազորություն»  եզրույթի  տարբեր սահմանումներ։  Միևնույն  ժամանակ,  բոլոր  հեղինակները  միակարծիք  են  այն հարցում,  որ  «լիազորություն»  եզրույթը  հավասարապես  ներառում  է  պետաական մարմնի կամ պաշտոնատար անձի և՛ իրավունքները, և՛ պարտականությունները, որ լիազորությունը իրավունքների և պարտականությունների համակցություն է։147 «Լիազորություն»  եզրույթի  բովանդակության  ճիշտ  ընկալման  համար  կարևոր նշանակություն ունի նաև Յու. Ա. Տիխոմիրովի կողմից շեշտվող այն հանգամանքը, որ «լիազորությունը»  որոշ  դեպքերում  միայն  իրավունք  է (օրինակ՝  «կարող  է» ձևակերպման  պարագայում)  կամ  միայն  պարտականություն։148  Այս  մոտեցմանը համահունչ  է  Գ.  Գ.  Հարությունյանի  և  Մ.  Վ.  Բագլայի  կողմից  ձևակերպված բնորոշումը,  որի  համաձայն՝  «լիազորություն»  ասելով  հասկացվում  են  պետական, տեղական ինքնակառավարման մարմինների, պաշտոնատար անձանց՝ Սահմանադրությամբ, օրենքով կամ  այլ նորմատիվ իրավական  ակտով Линия права. М., 2006, էջ 261-262; Венгеров А. Б. Теория государства и права. М., 2005, էջ 167-168; Այվազյան Հ., Ժամանակակից պետության գործառույթները (տեսական և կիրառական հիմնախնդիրներ). իրավ. գիտ. թեկն. գիտ. աստիճ. հայցման ատենախ, Երևան, 2011, էջ 10-14: ", "Кутафин О. Е., Шеремет К. Ф. Компетенция местных советов. М., 1986,  էջ 36: Ожегов С.И., Шведова Н.Ю. Толковый словарь русского языка. М., 1993, էջ 571; Սիմոնյան Հ. Մ., Տարածքային կառավարման մարմինների իրավական կարգավիճակը Հայաստանի Հանրապետությունում. իրավ. գիտ թեկն. գիտ. աստիճ. հայցման ատենախ, Երևան 2009, էջ 65-66: ", "Միապետը  հանդիսանում  է  պետության  ղեկավարը,  ճանաչվում  է,  որպես իշխանության  աղբյուր,  սակայն  նա,  որպես  կանոն,  չունի  պետության  կառավարման իրական  իրավասություններ:  Նրա  իշխանությունը  հանդիսանում  է  ձևական,  կրում  է զուտ  ներկայացուցչական  բնույթ:  Միապետը  ստորագրում  է  օրենքները (կամ համաձայնվում է դրանց հետ բանավոր ձևով), օրենքի նկատմամբ վետոյի իրավունք նա չունի  (Ճապոնիա)  կամ  կարող  է  ունենալ,  սակայն,  որպես  կանոն,  չի  օգտվում  դրանից: ", "Հիմնվելով  տվյալ  ընդհանուր  տեսական  դրույթների  վրա՝  հնարավոր  է առանձնացնել  Ազգային  ժողովի  հիմնական  գործառույթների,  ինչպես  նաև  դրանց իրականացման  ապահովմանն  ուղղված  համապատասխան լիազորությունների, համակարգերը։ Ազգային ժողովի հիմնական գործառույթներն են՝ ա) օրենսդիր իշխանության իրականացման գործառույթ, բ) գործադիր իշխանության նկատմամբ վերահսկողական գործառույթ, գ) ֆինանսական գործառույթ, դ) կազմակերպչական գործառույթ, ե) արտաքին գործառույթ։ ", "Իհարկե,  Ազգային ժողովի գործառույթների (և համապատասխան լիազորությունների) տարանջատումը կրում է պայմանական բնույթ։ Դրանց միջև չկա անջրպետ։  Որոշ  դեպքերում  միևնույն լիազորությունը կարող է համապատասխանել տարբեր  գործառույթների։  Այսպես՝Սահմանադրության  119-րդ  հոդվածի  3-րդ  մասի համաձայն  «Ազգային  ժողովը  կարող  է  պատգամավորների  ընդհանուր  թվի  ձայների մեծամասնությամբ  վերացնել  ռազմական  դրությունը  կամ  չեղյալ  հայտարարել ռազմական  դրության  իրավական  ռեժիմով  նախատեսված  միջոցառումների իրականացումը»։  Եթե  հաշվի  առնենք  այն  հանգամանքը,  որ  նույն  հոդվածի  1-ին մասի  համաձայն՝  ռազմական  դրություն  կարող  է  հայտարարվել  Հայաստանի Հանրապետության  վրա  զինված  հարձակման,  դրա  անմիջական  վտանգի առկայության  կամ  պատերազմ  հայտարարվելու  դեպքերում,  ապա  կարելի  է եզրահանգել,  որ  այդ  լիազորությունը  վերաբերում  է  Ազգային  ժողովի  արտաքին գործառույթին։  Սակայն  հաշվի  առնելով,  որ  ռազմական  դրություն  հայտարարում  է գործադիր  իշխանության  բարձրագույն  մարմինը՝  Կառավարությունը,  իսկ  Ազգային ժողովը  վերացնում  է  Կառավարության  ընդունած  որոշումը,  հիմքեր  են  առաջանում եզրահանգելու,  որ  այդ լիազորությունն  ընդգրկված է  Ազգային  ժողովի վերահսկողական գործառույթների ոլորտում։ ", "Ինչ վերաբերում է Ազգային ժողովի կողմից ընդունվող հայտարարություններին և ուղերձներին (հոդ. 103, մասեր 1 և 4), ապա դրանք կարող են առնչվել խորհրդարանի ցանկացած գործառույթի հետ Դիտարկենք այդ գործառույթների բովանդակությունը և դրանց իրականացումն ապահովող լիազորությունների համակարգը։ ", "Ազգային  ժողովի  օրենսդիր  գործառույթը  Խորհրդարանի  կարևորագույն գործառույթն  է:  Ինչպես  արդարացիորեն  նկատում  է  Գ․Դանիելյանը  «Խորհրդարանի ողջամիտ  կարգավիճակը  ենթադրում  է,  որպեսզի  այն  հիրավի  դիտարկվի օրինաստեղծ  գործունեության  քաղաքականությունը  որոշող  և  իրականացնող կառույց»։150 Այդ  գործառույթի  իրականացման  գործընթացը  կարգավորող սահմանադրական  նորմերում  կատարվել  են  որոշակի  փոփոխություններ.  ա) օրենսդրական  նախաձեռնության  իրավունք  է  վերապահվել  Ազգային  ժողովի խմբակցություններին  (հոդ.  109,  մաս  1),  ինչպես  նաև  ընտրական  իրավունք  ունեցող առնվազն  հիսուն  հազար  քաղաքացիներին  (հոդ.  109,  մաս  6),  բ)  ներմուծվել  է սահմանադրական  օրենքների  ինստիտուտը  (հոդ.  103,  մաս  2),  գ)  Ազգային  ժողովի նախագահին իրավազորություն է վերապահվել՝ ստորագրելու և հրապարակելու այն օրենքները, որոնք ըստ Սահմանադրական դատարանի որոշման՝ համապատասխանում  են  Սահմանադրությանը,  սակայն  հնգօրյա  ժամկետում  չեն ստորագրվում և չեն հրապարակվում Հանրապետության նախագահի կողմից։ ", "Այստեղ  հատուկ  ուշադրության  են  արժանի  Սահմանադրության  109-րդ հոդվածի  իրավադրույթների  ձևակերպումները։  Հոդվածի  1-ին  մասի  համաձայն՝ օրենսդրական  նախաձեռնության  իրավունքով  օժտված  են  պատգամավորները, Ազգային  ժողովի  խմբակցությունները  և  Կառավարությունը։  Նույն  հոդվածի  6-րդ մասի  համաձայն՝  «Ընտրական  իրավունք  ունեցող  առնվազն  հիսուն  հազար քաղաքացի  ունի  Ազգային  ժողովին  քաղաքացիական  նախաձեռնության  կարգով օրենքի  նախագիծ  առաջարկելու  իրավունք»։  Այս  երկու  իրավադրույթների համեմատական  վերլուծության  արդյունքում  անհասկանալի  է  մնում  «օրենսդրական նախաձեռնություն»  և «քաղաքացիական  նախաձեռնության  կարգով  օրենքի նախագիծ առաջարկելու իրավունք» հասկացությունների հարաբերակցությունը։ Եթե ենթադրվում է, որ քաղաքացիական նախաձեռնության կարգով առաջարկված օրենքի նախագիծը  Ազգային  ժողովը  նույնպես  պարտավոր  է  իր  կանոնակարգով սահմանված  կարգով  քննարկել  և  քվեարկության  դնել,  ապա  պարզապես  կարելի  էր հոդվածի  առաջին  մասում  թվարկել  նաև  հիսուն  հազար  քաղաքացիներին՝  որպես օրենսդրական  նախաձեռնության  սուբյեկտի։  Ճիշտ  է,  Սահմանադրության  204-րդ հոդվածի  1-ին  մասի  համաձայն՝  եթե  Ազգային  ժողովը  մերժում  է  քաղաքացիական նախաձեռնությամբ  ներկայացված  «օրենքի  նախագծի  ընդունումը,  ապա  մերժումից հետո՝  վաթսուն  օրվա  ընթացքում,  օրենքի  նախագծի  ընդունման  նախաձեռնությանը ընտրական  իրավունք  ունեցող  ևս  երեք  հարյուր  քաղաքացու  միանալու  դեպքում նախագիծը  դրվում  է  հանրաքվեի,  եթե  Սահմանադրական  դատարանը  նախագիծը ճանաչում է Սահմանադրությանը համապատասխանող»։ ", "Այնուամենայնիվ,  կարծում  ենք,  որ  խոսքը  երկու  տարբեր  սուբյեկտների տարբեր  նախաձեռնությունների  մասին  է։  Առաջին  դեպքում՝  հիսուն  հազար քաղաքացու,  ըստ  էության,  օրենսդրական  նախաձեռնության  իրավունքի,  իսկ երկրորդում՝  երեք  հարյուր  հազար  քաղաքացու՝  հանրաքվեի  նախաձեռնության իրավունքի  մասին։ ", "Հետևաբար,  իրավական  կարգավորման  հստակության ապահովման  համար,  թերևս,  ճիշտ  կլիներ  պարզապես  Սահմանադրության  109-րդ հոդվածի  1-ին  մասով  օրենսդրական  նախաձեռնության  իրավունք  վերապահել  նաև «ընտրական իրավունք ունեցող առնվազն հիսուն հազար քաղաքացիներ[ին]»։ ", "Առկա  սահմանադրական  կարգավորման  պայմաններում  Ազգային  ժողովի կանոնակարգով  կարող  է  և  չսահմանվել  Ազգային  ժողովի  կողմից  քաղաքացիական նախաձեռնության կարգով առաջարկված նախագծի քննարկման որևէ ժամկետ, ինչի արդյունքում  առոչինչ  կդառնա  ոչ  միայն  քաղաքացիական  նախաձեռնության իրավունքով օրենքի նախագիծ առաջարկելու իրավունքը, այլև ընտրական իրավունք ունեցող առնվազն երեք հարյուր հազար քաղաքացիների՝ հանրաքվե նախաձեռնելու իրավունքը։ ", "պառլամենտից անկախ (ուղիղ կամ անուղղակի քվեարկությամբ): ", "Բանն այն է, որ մինչև փոփոխությունները Սահմանադրության 75-րդ հոդվածի ներկայացրած  օրենքները  քվեարկության  դրվեն  միայն  իր  համար  ընդունելի ուղղումներով։  Եթե  նախկինում  կառավարությունը  կարող  էր  պահանջել,  որ  իր կողմից  ներկայացված  ցանկացած  օրենք  քվեարկության  դրվի  իր  համար  ընդունելի ուղղումներով,  ապա  ներկա  սահմանադրական  կարգավորման  պայմաններում կարող է այդպիսի պահանջ ներկայացնել միայն որոշ օրենքների (պետական բյուջեի մասին,  համաներման  մասին,  վարչատարածքային  բաժանման  մասին  օրենքների) ընդունման կապակցությամբ։ ", "Խորհրդարանական կառավարման ցանկացած մոդելի օբյեկտիվ բնութագրման համար  առանցքային  նշանակություն  ունի  խորհրդարանի՝  գործադիր  իշխանության նկատմամբ վերահսկողական գործառույթի բազմակողմանի և խորը վերլուծությունը։ ", "Քննարկվող  գործառույթի  բովանդակության  բացահայտման  համար  կարևոր  է վերլուծել  դրա  իրականացման  նպատակով  Ազգային  ժողովին  վերապահված լիազորությունների համակարգը։ ", "Այդ լիազորությունների համակարգում իր կարևորությամբ, թերևս, նախևառաջ պետք է առանձնացնել Սահմանադրության 108-րդ հոդվածով ամրագրված՝ Ազգային ժողովի  իրավասության  մեջ  մտնող  և  հանրային  հետաքրքրություն  ներկայացնող հարցերին վերաբերող փաստերը պարզելու և դրանք Ազգային ժողով ներկայացնելու նպատակով քննիչ հանձնաժողովներ ստեղծելու լիազորությունը։ Այդ հանձնաժողովի գործունեության  մանրամասները  պետք է սահմանվեն  Ազգային ժողովի կանոնակարգով  և  միայն  այդ  մանրամասները  սահմանելուց  հետո  հնարավոր  կլինի անհրաժեշտ  խորությամբ  վերլուծել  դրանց  դերը  Ազգային  ժողովի  վերահսկողական գործառույթի իրականացման գործում։ Սակայն այն հանգամանքը, որ նույն հոդվածի քննիչ հանձնաժողովների լիազորություններ կարող  է իրականացնել միայն Ազգային ժողովի իրավասու մշտական հանձնաժողովը (…)», կարծում ենք՝ ինքնին ենթադրում է,  որ  քննիչ  հանձնաժողովները  պետք  է  օժտված լինեն  իրենց  խնդիրների արդյունավետ իրականացման համար անհրաժեշտ ընդարձակ իրավազորություններով։ ", "Վերահսկողական գործառույթի իրականացման համար որոշակի նշանակություն կարող է ունենալ նաև պատգամավորների՝ Սահմանադրության 112- րդ  հոդվածով  ամրագրված  իրավունքը՝  բանավոր  և  գրավոր  հարցերով  դիմելու Կառավարության  անդամներին։  Չնայած  այն  հանգամանքին,  որ  նույն  հոդվածի համաձայն՝  պատգամավորների  հարցերի  կապակցությամբ  Ազգային  ժողովը որոշումներ  չի  ընդունում,  իսկ  գրավոր  հարցերի  պատասխաններն  Ազգային  ժողովի նիստում  նույնիսկ  չեն  ներկայացվում,  այդ  իրավունքը  պատգամավորներին  և Ազգային ժողովին այնուամենայնիվ հնարավորություն է տալիս ստանալ անհրաժեշտ տեղեկություններ,  որոնք  կարող  են  օժանդակել  վերահսկողական  գործառույթի արդյունավետության բարձրացմանը։ ", "Մասնավորապես, ստացված տեղեկությունների  հիման  վրա  անհրաժեշտության  դեպքում  կարող  են  ստեղծվել քննիչ հանձնաժողովներ,  այդ  տեղեկությունները կարող են  փոխանցվել համապատասխան  իրավասու  մարմիններին։  Ավելին,  ստացված  տեղեկությունների հիման  վրա  չի  բացառվում  նույնիսկ  պատգամավորների  մեկ  երրորդի  կողմից Ազգային  ժողովին  վարչապետին  անվստահություն  հայտնելու  մասին  որոշման նախագծի ներկայացումը։ ", "Ազգային  ժողովի  վերահսկողական  գործառույթների  իրականացման  համար ավելի  արդյունավետ  մեխանիզմ է  Սահմանադրության նախատեսված  խմբակցությունների  իրավունքը՝  գրավոր  հարցապնդումներով դիմելու  Կառավարության  անդամներին։  Հարցապնդումների  պատասխանները ներկայացվում  են  Ազգային  ժողովի  նիստում,  իսկ  խմբակցության  առաջարկությամբ պատասխանը  քննարկվում  է։  Այս  դեպքում  արդեն  հոդվածի  2-րդ  մասով ուղղակիորեն  նախատեսվում  է,  որ  քննարկման  արդյունքով  պատգամավորների ընդհանուր թվի առնվազն մեկ երրորդի կողմից կարող է ներկայացվել վարչապետին անվստահություն  հայտնելու  առաջարկ։  Հարցապնդման  արդյունքով  Ազգային ժողովը  կարող  է  նաև  առաջարկել  վարչապետին՝  քննարկել  Կառավարության առանձին անդամի հետագա պաշտոնավարման հարցը։ ", "Այդպիսով,  Սահմանադրությամբ  Ազգային ժողովին վերապահված լիազորությունների համակարգը (և  պատգամավորներին վերապահված իրավունքները)  գործնական  հնարավորություն  են  տալիս  այդ  մարմնին  ոչ  միայն ստանալու  անհրաժեշտ  տեղեկություններ՝  գործադիր  իշխանության  բարձրագույն մարմնի՝  Կառավարության  գործունեության  և  դրա  արդյունքների  մասին,  այլև  դրա (Կառավարության,  վարչապետի  կամ  կառավարության  այլ  անդամների)  նկատմամբ կիրառելու սահմանադրական  պատասխանատվության միջոցներ։  Այդպիսի սանկցիաների  կիրառման  հնարավորությունն  անհրաժեշտ  նախապայման  է վերահսկողական  գործառույթի  արդյունավետ  իրականացման  համար։  Պետք  է  նաև հաշվի  առնել,  որ  գործադիր  իշխանության  բարձրագույն  մարմնի՝  Կառավարության նկատմամբ  վերահսկողական  գործառույթներ  իրականացնելով՝  Ազգային  ժողովը դրանով  իսկ,  փաստորեն,  վերահսկողություն է  իրականացնում  գործադիր իշխանության ամբողջ համակարգի նկատմամբ։ ", "Ազգային  ժողովի  վերահսկողական  գործառույթի  իրականացման  ընթացքում ստացված տեղեկությունները կարող են նպաստել Ազգային ժողովի կողմից իր բոլոր մյուս գործառույթների  իրականացման  արդյունավետության բարձրացմանը։ ", "Վերահսկողության ընթացքում ստացված  տեղեկությունները կարող են օգտագործվել,  մասնավորապես,  Ազգային  ժողովի  կողմից  իր  օրենսդրական, ֆինանսական, կազմակերպչական և  այլ գործառույթների իրականացման գործընթացներում։ ", "Ազգային  ժողովի  ֆինանսական  գործառույթների  հետ  կապված  երկու կարևորագույն  լիազորություններն  են  պետական  բյուջեի  ընդունումը  (հոդ.  110)  և պետական  բյուջեի  կատարման  նկատմամբ  վերահսկողությունը  (հոդ.  111)։  Հաշվի առնելով  այն  հանգամանքը,  որ  110-րդ  հոդվածի  1-ին  մասի  համաձայն՝  պետական բյուջեն  օրենքով  սահմանված  կարգով  ներառում  է  պետության  բոլոր  եկամուտներն ու ծախսերը, բյուջեի հաստատման և դրա կատարման նկատմամբ վերահսկողությունը  գործնականում  ապահովում  է  Ազգային  ժողովի  կողմից  ավելի լայն ֆինանսական վերահսկողական գործառույթի իրականացում։ Հատկանշական է, որ  111-րդ  հոդվածի  1-ին  մասով  հատուկ  նշվում  է,  որ  Ազգային  ժողովը վերահսկողություն  է  իրականացնում  ինչպես  պետական  բյուջեի  կատարման, այնպես  էլ  օտարերկրյա  պետություններից  և  միջազգային  կազմակերպություններից ստացված փոխառությունների և վարկերի նկատմամբ։ ", "Այդպիսի  վերահսկողության  արդյունավետության  ապահովմանն  է  ուղղված Սահմանադրության 116-րդ հոդվածի 1-ին մասի 4-րդ կետի դրույթը, որի համաձայն՝ Ազգային  ժողովը  վավերացնում,  կասեցնում  և  չեղյալ  է  հայտարարում  նաև  այն միջազգային  պայմանագրերը,  որոնք  Հայաստանի  Հանրապետության  համար նախատեսում են ֆինանսական կամ գույքային պարտավորություններ։ ", "Սահմանադրությամբ ամրագրված են ոչ միայն Ազգային ժողովի ֆինանսական գործառույթին  առնչվող լիազորությունները,  այլև դրանց իրականացման ընթացակարգերի հիմունքները, որոնք հետագայում կկոնկրետացվեն խորհրդարանի կանոնակարգի նորմերով։ Սահմանադրության 110-րդ հոդվածի համաձայն՝ Ազգային ժողովը  պետական  բյուջեն  ընդունում  է  Կառավարության  ներկայացմամբ  (մաս  1)։ ", "Կառավարությունը  պետական  բյուջեի  նախագիծը  ներկայացնում  է  բյուջետային տարին սկսվելուց առնվազն իննսուն օր առաջ (մաս 2)։ Պետական բյուջեն ընդունվում է  մինչև  բյուջետային  տարին  սկսվելը,  իսկ  այդ  ժամկետում  բյուջեն  չընդունվելու դեպքում  մինչև  պետական  բյուջեի  ընդունումը  ծախսերը  կատարվում  են  նախորդ տարվա  բյուջեի  համամասնություններով  (մաս  3)։  Սահմանադրության  111-րդ հոդվածի  2-րդ  մասի  համաձայն՝ «Ազգային  ժողովը,  Հաշվեքննիչ  պալատի եզրակացության  առկայությամբ,  քննարկում  և  որոշում  է  ընդունում  պետական բյուջեի  կատարման  մասին  Կառավարության  կողմից  ներկայացվող  տարեկան հաշվետվության վերաբերյալ»։ ", "Վերը  նշվածը  հիմքեր  է  տալիս  եզրահանգելու,  որ  Ազգային  ժողովի ֆինանսական  գործառույթը  գործնականում  ընդգրկում  է  պետության  բոլոր եկամուտների ձևավորման և ծախսերի իրականացման ոլորտները։ ", "թվականի սահմանադրական  փոփոխությունների  արդյունքում էականորեն  ընդարձակվել  են  Ազգային  ժողովի  կազմակերպչական  գործառույթի շրջանակները։ Այդ գործառույթի իրականացման արդյունավետությունն ապահովելու նպատակով  խորհրդարանին  են  վերապահվել  մի  շարք  նոր  լիազորություններ կենտրոնական  պետական մարմինների ձևավորման և բարձրաստիճան պաշտոնատար անձանց նշանակման և պաշտոնից ազատելու ոլորտներում։151 Այստեղ  հստակ  կերպով  առանձնանում  են  երկու  հիմնական  ուղղություններ։ ", "Նախ՝  ընդլայնվել  է  համապատասխան  պետական  կառույցների  ցանկը  և  Ազգային ժողովին են վերապահվել նոր կառույցների կազմավորման լիազորությունները։ Բացի դրանից՝ մի շարք պետական մարմինների կազմավորման և պաշտոնատար անձանց նշանակման լիազորություններ,  որոնք  կիսանախագահական  կառավարման համակարգում վերապահված էին Հանրապետության  Նախագահին կամ Հանրապետության Նախագահին և Ազգային ժողովին համատեղ, նոր պայմաններում վերալիազորվել են Ազգային ժողովին։ "], "source_docs_file": "Law.json"}