{"paragraph_source_docs": [0, 0, 2, 2, 0, 0, 0, 0, 2, 2, 0, 0, 0, 1, 0, 0, 0, 0, 0, 1, 0, 1, 0, 0, 2], "paragraphs": ["Քսաներորդ դարի սկզբից նկատվում է  աճող սերնդի ապաքաղաքականացման  միտումը,  արժեքաբանության  փոփոխությունը,  միևնույն ժամանակ  ,  համաշխարհային  քաղաքակրթության  զարգացման  ընդհանուր  միտումները ցույց  են  տալիս,  որ  երիտասարդության  համար  արված  ներդրումները  բազմակի  են վերադառնում:  Այսօր  երիտասարդները՝  կորցնելով  հավատը  իշխանական  բոլոր կառույցների  նկատամամբ՝  անտարբեր  են  հասարակաքաղաքական  ակտիվություն ցանկացած  ձևերի  նկատմամբ:  Երիտասարդությունը  բաժանվում  է  ինչպես  ըստ տարիքային, այնպես էլ ըստ սոցիալական հատկանիշների: Ըստ այդմ՝ երիտասարդության հասարակական  ակտիվությունն  ընդունված է  դիտարկել  որպես  պատասխան սոցիալական և կադրային «վերելակների» բացակայությանը: ", "Երիտասարդության  ակտիվությունը  հնարավոր  է  դառնում  վերլուծել  տարբեր հասարակական  շարժումների  ուսումնասիրության  ընթացքում:  Նման  ակտիվության վերլուծության  և  տեսական  իմաստավորման  առաջին  փորձերն  արվել  են  հոգեբանական վերլուծության դիրքերին /Դ. Յում, Զ. Ֆրեյդ ր ուրիշներ/, ավելի ճիշտ նրա հոգեբանական – դինամիկական տարբերակով: Բերված մոտեցման կողմնակիցներն ապացուցում էին, որ սոցիալական  ակտիվությունը  ավանդական հասարակական ինստիտուտների շրջանակներում  /  ընտանիքի,  կրթության  և  եկեղեցու/  անձի  ներքին  կոնֆլիկտի  լուծման անհնարինության հետևանքն է: ", "Իրավունքի և իրավագիտակցության կողմից հասարակության բարքերի թերագնահատումը  կամ,  առավել  ևս,  անտեսումը  հանգեցնում  են  բացասական  և,  երբեմն նաև,  անդառնալի  հետևանքների:  Իրավական  համակարգի  կողմից  հասարակության բարոյական  նորմերի,  սկզբունքների,  արժեքների  անտեսումը  հանգեցնում  է  ազգի  հոգևոր արժեքների  քայքայմանը,  իրավական  գիտակցության,  մտածելակերպի լավագույն որակների` օրինականության, իրավակարգի, հանդուրժողականության կորստին: ", "Հայ  հասարակության  ճգնաժամային  իրավիճակի  պայմաններում  իրավական  և բարոյական գիտակցության միջև հակասությունները ծայրահեղ կերպով սրվել են: Կտրուկ նվազել է անհատին ներկայացվող բարոյական պահանջների նիշը: Էականորեն փոխվել են անհատի հեղինակության սոցիալական և հոգևոր արժեքների չափանիշները, որոնք իրենց ազդեցությունն են թողնում նաև քաղաքական զարգացումների և գործընթացների վրա: Այս երևույթն  առավելապես  դրսևորվում  է  ընտրական  գործընթացների  ժամանակ,  երբ ուղղակիորեն  բացահայտվում  է  հասարակության  և  քաղաքական  ընտրախավի իրավաքաղաքական գիտակցության ցածր մակարդակը: ", "Անկասկած երիտասարդական կազմակերպություններն  ու  շարժումները  հարկավոր  են,  բայց  նրանք  պետք  է  ավելի անկախ  լինեն  և  իրենց  աշխատանքով  հետապնդեն  հիմնական  նպատակը՝  լուծել երիտասարդական խնդիրներ: ", "Երիտասարդների  հասարակական  և  քաղաքական  կյանքում  մասնակցելու ցանկության  բացակայությունը,  քաղաքական  առաջնորդների,    մշակույթի  գործիչների  և սպորտի,  կինոյի  և  գրքերի  աշխարհում  պաշտելի  հերոսներ  չգտնելու  պատճառն  է,  մենք կարծում  ենք՝  պետական  երիտասարդական  քաղաքականության  անարդյունավետ մեթոդների  կիրառումը:  Օրինակ,  ռուս  գիտնական  Վ.Լուկովը  ընդգծում  է,  որ երիտասարդական  շարժումներում  երիտասարդ  մարդու  անձը  շատ  հպանցիկ  է ներկայացված,  իսկ  երիտասարդական  շարժման  յուրահատկությունը  կայանում  է    հենց խմբակային  գործունեության  մեջ  36,  որն  ընդգծվում  է  կոլեկտիվ  վարքի  առկայությամբ, ինչը    նկարագրված  է  անգլո-ամերիկյան  քաղաքագիտական  դպրոցի  ներկայացուցիչների կողմից ու հարում է Ջոն Լոկի և Տ.Հոբսի գաղափարներին կոլեկտիվ պայմանագրի մասին: ", "Ժամանակակից երիտասարդներին հնարավոր է ներգրավել  տարբեր երիտասարդական  խմբերի  մեջ  միայն  այն  դեպքում,  եթե  նրանք  համոզվեն,  որ  իրենք կկարողանան  ազդել  շրջակա  աշխարհի  ու  մարդկանց  վրա,  արտահայտելով  իրենց անհատականությունը:  Բայց  հենց  որ  գործունեությունը  ձանձրալի է  դառնում, հետաքրքրությունը նրա նկատմամբ անհետանում է: ", "Մենք  կարծում  ենք՝  ժամանակակից  երիտասարդության  միջավայրում    ավելի  մեծ տարածում  են  գտնում  նոր  ժողովրդավարական  մտածողության  գաղափարները,  և երիտասարդությունը  դառնում է  դրանց  դեպի կյանք  ակտիվ ուղղորդողը: ", "Այսօր  մեր  հասարակության  բարոյական  հիմքերը,  կարելի  է  ասել,  խարխլված  են: ", "Մեծանում  է  ոչ  միայն  իրավական,  այլև  բարոյական  նիհիլիզմը:  Այս  բացասական երևույթների  հաղթահարումը  հայ  հասարակության  սոցիալ-քաղաքական  և  բարոյական վերածննդի հիմնապատճառ կարող է դառնալ: ", "Երիտասարդական  գիտակցության  քաղաքականացմանը  հզոր  շեշտակի  խթանի դեր  խաղացինխորհդային միության  փլուզման ընթացքում  տեղի ունեցող իրադարձությունները:  Վառ  օրինակ  է  Հայաստանում  ծավալվող  Ղարաբաղյան  շարժումը, որի շարժոիչ ուժը կարող են համարվել երիտասարդները: Անցումային շրջանը ԱՊՀ բոլոր երկրների  համար  նշանակում  էր,  որ  տրանսֆորմացվելու  են  և  արտադրական հարաբերությունները,  և  սոցիալական  ինստիտուտները,  և  հանրության    աշխարհայացքը: ", "Այդ  պահին սոցիալական էվոլյուցիան համընկնում էր սերնդափոխությանը: ", "Երիտասարդները  հանկարծ  իրենց  գիտակցեցին  որպես  անձինք,  որոնք  ի  զորու  են ներգործել  քաղաքականության  վրա  և  նույնիսկ  ողջ  քաղաքական  համակարգի  բնույթի վրա: ", "Նման հայտարարությունները  նպատակ  են  հետապնդում  քաղաքացիական  ծառայության պաշտոնների  համար  գտնել  առավել  համապատասխան  կադրեր  բաց  և  թափանցիկ գործընթացի  միջոցով՝  բացառելով  հովանավորչությունը  և  անարդար  վերաբերմունքի դրսևորումը:  Քաղաքացիական  ծառայության  ոլորտում  ավանդաբար  ընդունված    է համարել,  որ  կարիերային  համակարգերը  քաղաքացիական  ծառայության  պաշտոնի զբաղեցման  համար  այդքան  էլ  չեն  խրախուսում  ազատ  մրցակցությունը,  մինչդեռ մենեջերական  բնութագրումով  քաղաքացիական  ծառայության  համակարգերում  բաց մրցակցությունը  թափուր  պաշտոնների  զբաղեցման  նախընտրելի  և  արդյունավետ մեխանիզմ  է  համարվում:  Օրենքում  թափուր  պաշտոնների  մասին  հրապարակային հայտարարությունը և մրցակցությունը ամրագրված է հոդված 14-ում: Սակայն կարելի է փաստել,  որ  բաց  մրցակցությունը,  այնուամենայնիվ,  սահմանափակ  բնույթ  է  կրում, քանի  որ  օրենքով  նախատեսված  են  նաև  այսպես  կոչված  «մրցակցությունից  դուրս» դեպքեր  (Հոդված  14,  կետ  1):  Իհարկե´,  «մրցակցությունից  դուրս»  գործընթացն  ունի  մի շարք  առավելություններ,  օրինակ,  այն  թույլ  է  տալիս  համապատասխան  մարմնին թափուր  պաշտոնում  նշանակել  արդեն  հայտնի  մասնագետի  բավականին  պարզ գործընթացի  միջոցով,  ինչպես  նաև  բավարարում  է  քաղաքացիական  ծառայողների կարիերային  առաջընթացի  և  զարգացման  պահանջները:  Սակայն  այն  հարցը,  թե իսկապե՞ս  թեկնածուներն  ընտրվում  են  իրենց  գիտելիքների  և  հմտությունների  հիման վրա  արդար  եղանակով՝  արժանիքային  սկզբունքի  համաձայն,  թե  ոչ,  շարունակում  է բաց մնալ: Այս գործընթացը կատարելագործելու եղանակներից մեկը կարող է լինել նաև միայն  ներքին  թեկնածուների  համար  մրցույթի  անցկացումը,  որը  հնարավորություն կտա  արդյունավետ  կերպով  համատեղելու  կարիերային  համակարգի  տարրերը մենեջերական  համակարգի  հատկանիշների  հետ:  Մրցույթի  անցկացման  դեպքում թեկնածուներն  ընտրվում  են  երկու  փուլով՝  առաջինը  գրավոր  թեսթի  միջոցով,  որը պարզում է թեկնածուների գիտելիքները Հայաստանի Հանրապետության Սահմանադրությունից, քաղաքացիական ծառայության համակարգի օրենսդրությունից, ինչպես նաև տվյալ պետական մարմնի գործունեության ոլորտի հատուկ օրենսդրական կարգավորումներից:    Երկրորդ  փուլում  արդեն  անց  է  կացվում  հարցազրույց  այն թեկնածուների  հետ,  ովքեր  գրավոր  քննության  ժամանակ  անցել  են  ճիշտ պատասխանների նվազագույն 90%-ոց շեմը: ՀՀ Քաղաքացիական ծառայության մասին օրենքի  հոդված  17-ի  համաձայն՝  աշխատանքային  փորձը  մեծ  դեր  է  խաղում քաղծառայողի  ավելի  բարձր  դասային  աստիճան  ստանալու  գործընթացում:  Այս սկզբունքը  համապատասխանում  է  բազմաթիվ՝  մասնավորապես  մայրցամաքային քաղծառայության  համակարգերին:  Ավագության  այս  սկզբունքն  ունի  մի  շարք առավելություններ.  այն  բավականին  հեշտ  է  կիրառել  պրակտիկայում  և  միևնույն ժամանակ  ընդունելի  է  քաղծառայողների  մեծամասնության  կողմից:  Սակայն անհրաժեշտ  է  նաև  ընդգծել,  որ  ավագության  սկզբունքը  վերջին  տարիներին  դրական փոփոխությունների  է  ենթարկվել  այն  իմաստով,  որ  վերջինս  կապվել  է  նաև քաղծառայողների  վարձատրության  և  կադրային  համալրման  ներքին  համակարգերի հետ՝  զուգորդելով  կատարողականի  թե´  քանակական  (աշխատանքային  տարիները)  և թե´ որակական կողմերը (ծառայության որակը): ", "Ա.Պլոտնիկովը    պետական  երիտասարդական  քաղաքականությունը  մեկնաբանում  է որպես պետական գործունեություն, որն ուղղված է հասարակության մեջ երիտասարդների սոցիալական  կայացման,  զարգացման  և  ինքնառեալիզացիայի  մի  շարք  պայմաններ  և երաշխիքներ: ", "XXI  դարում  երիտասարդության  զանգվածային  գիտակցության  մեջ  պետության տեսլականը գումարվում է  պետական և քաղաքացիական ինստիտուտների գործունեության  մասին  մասնավոր  պատկերացումներից,  որոնք  կոչված  են  ստեղծել բարենպաստ  պայմաններ  քաղաքացիների  ձգտումների  իրականացման  համար,  այդ թվում  `  երիտասարդներինը:  Այսօր  նրա  դերը  լիովին  փոխել  է    հասարակական  կյանքի բոլոր  ոլորտներում:  Շատ  երկրներում  երիտասարդությունը  սատարում  է  տեղի  է  ունեցող վերափոխումներին  և  սոցիալական  բարեփոխումներին:  Այսպես  օրինակ,  նախկին սոցիալիստական  երկրներում  տրանսֆորմացումները  հանգեցրին  երիտասարդական շարժման բուն կերպարի նորացմանը: ", "Զանգվածային երիտասարդական կազմակերպությունները,  որոնք  անցյալում  իրագործում  էին,  թվում  էր  թե,  տոտալ գաղափարական  ազդեցություն  ունեին  աճող  սերնդի  վրա,  արագ  կորցրեցին  իրենց արդիականությունը  և  վերացան  քաղաքական  ասպարեզից:  Նրանք  փոխարինելու  եկան երիտասարդական  նոր  շարժումներ  ու  կազմակերպություններ,  որոնք  ընդգրկում  են քաղաքական և այլ շահերի ավելի լայն շրջանակ: ", "Դժվար է գերագնահատել հասունացող սերնդի իրավագիտակցության ձևավորման գործում հասարակական կազմակերպությունների քաղաքական դերը: ", "Քաղաքականությունը  երիտասարդության  համար  առաջին  հերթին  մի  գործիք  է,  որի միջոցով  նա  ի  վիճակի  է  լուծել  իր  առջև  ծառացած  մարտահրավերները:  Ըստ  մեզ,  այս դիրքորոշումը    առանցքային  է:  Այսօր  երիտասարդությունը  չի  կարող  հեռու  մնալ քաղաքականությունից,  քանի  որ  ժամանակակից  հասարակության  և  պետության  համար այն  հանդիսանում  է  այսօրվա  և  ապագայի  գործիք    ժողովրդի  շահերը  ապահովելու համար.  և  այդ  գործիքով  անհնարին  է  միայնակ  աշխատելը,  դրա  համար  անհրաժեշտ  է կազմակերպություն՝  քաղաքական  կուսակցություն,  կամ  հասարակական-քաղաքական շարժում  և  այլն:  Այսօր  երիտասարդները  նախապատվությունը  տալիս  են  ոչ  թե քաղաքական,  այլ  հասարակական  կազմակերպություններին,  որոնք  ունակ  են պաշտպանել  իրենց  օրինական  շահերը,  օգնել  որևէ  սոցիալական  խնդիրներ  լուծելիս, կազմակերպել ժամանցը: Ընդհանուր առմամբ, հասարակական կազմակերպություններին դիմելու  պատճառը  սեփական  կարիքների  և  շահերի  բավարարման  հնարավորությունն  է: ", "Այս բարեփոխումների արդյունքում պետական գնումների կիսակենտրոնացված  համակարգը  փոխարինվեց լիովին  ապակենտրոնացված համակարգով:  Իսկ  Ֆինանսների  նախարարության  վրա  դրվեց  պետական  գնումների համակարգի կարգավորումների, քաղաքականության և ուղղորդման պատասխանատվությունը:  Այս  ոլոտում  կարևոր  ձեռքբերում  էր  նաև  Հայաստանի կառավարման  համակարգում  էլեկտրոնային  պետական  գնումների  համակարգի ներդրումը:  2011թ.-ին  ընտրվեցին  3  պետական  մարմիններ,  որոնք  կազմակերպեցին պետական գնումների գործընթացը էլեկտրոնային համակարգի միջոցով: Իսկ 2012թ.-ից որոշում կայացվեց, որ այդուհետ բոլոր պետական մարմինները պետք է կազմակերպեն պետական  գնումների  գործընթացը  ներդրված  էլեկտրոնային  համակարգի  միջոցով: ", "Երիտասարդական  կուսակցական  կազմակերպությունների  հիմնական  խնդիրը հանգեցվում  է  քաղաքական  գործունեության  համար  կադրեր  պատրաստելուն,  ինչպես նաև  կուսակցության  գաղափարները  ապագայի  երիտասարդ  ընտրողներին  հասցնելուն, հասարակական  կարծիք  ձևավորելուն:  Ինքնավար  երիտասարդական  հասարակական- քաղաքական կազմակերպությունների համար գործունեություն իրականացնելը շատ ավելի դժվար  է,  քանի  որ  դա  պայմանավորված  է  որևէ  քաղաքական  ուժի  հետ  նույնականալու բարդությամբ, նյութական ռեսուրսների բացակայությամբ: ", "Գնահատման  արդյունքները  պետք է  հասանելի  դառնան  սպառողներին  և իշխանություններին:  Բաց  և  թափանցիկ  կառավարման  համատեքստում,  թերևս, ամենաազդեցիկ  և  նորարարական բաղադրիչը էլեկտրոնային  կառավարման ներմուծումն  էր  և  այս  ոլորտում  գրանցած  հաջողությունները:  Էլեկտրոնային կառավարման  համակարգի  ներմուծումը  հնարավորություն  ընձեռեց  փոխելու պետական կառավարման ցանկալի չափանիշների մասին հանրային պատկերացումները: Էլեկտրոնային կառավարումը առավելագույն չափով նպաստում է պետական կառավարման մարմինների գործունեության և կառավարման ընթացակարգերի  թափանցիկության,  արդյունավետության  և  հաշվետվողականության բարձրացմանը:  Այն  հանգեցնում  է  վարչարար-քաղաքացի  շփումները  նվազագույնի՝ դրանով իսկ նվազեցնելով հնարավոր կոռուպցիոն ռիսկերը: Ներկայումս էլեկտրոնային կառավարումը ներդրվել է պետական կառավարման բազմաթիվ ոլորտներում. դրա վառ օրինակներն  են  ինտերակտիվ  բյուջեն,  պետական  գնումների  (gnumner.am),  պետական վճարումների,  հարկային  հաշվետվությունների,  էլեկտրոնային  թույլտվությունների  և արտոնագրերի տրամադրման, «Mulberry» էլեկտրոնային փաստաթղթաշրջանառության,  մտավոր  սեփականության  իրավունքի  էլեկտրոնային հայտերի  ներկայացման  համակարգերը  և  դատական  ակտերի  հարկադիր  կատարման էլեկտրոնային ծառայությունը: ", "Վերջին  տարիներին,  քաղաքական  կուսակցությունները  սկսեցին  ձևավորել երիտասարդական արդյունավետ գործող քաղաքականությունը, որի նպատակը լինելու  էր երիտասարդության համար  պայմանների  ստեղծումը  նրա  քաղաքականության ռեալիզացման  համար,  նրա  մուտքի  համար  իշխանություն,  քանի  որ  երիտասարդներին քաղաքական  գործընթացներին  որպես  պասիվ  մասնակցի  ներգրավելն  արդեն  բավարար չէ: ", "Փորձառու քաղաքագետ-տեխնոլոգների և  քարոզիչների կոլեկտիվներ զբաղվում են երիտասարդությանը քաղաքական գործընթացի մեջ ներգրավման ռազմավարությունների մշակմամբ,  ընդ  որում,  հատուկ  ուշադրություն  է  դարձվում  երիտասարդ  սերնդի  հետ աշխատանքի ձևերի և մեթոդների բազմազանությանը (հետազոտություններ, հարցումներ, հանրահավաքներ, հանդիպումներ և այլն): ", "Քաղաքական սոցիալականացման վերլուծության ժամանակ կարևոր է ուշադրություն  դարձնել  անհատի  քաղաքական  հայացքների  և  քաղաքական  վարքագծի վրա  ազդող  իրադարձություններին,  ինստիտուտներին  և  գործակալներին:  Դրանք հիմնականում  բաժանվում  են  երկու  խմբի`  քաղաքական  (քաղաքական  ինստիտուտներ, քաղաքական  իրադարձություններ,  քաղաքական  կազմակերպություններ  և  այլն)  և  ոչ քաղաքական (ընտանիք, դպրոց, աշխատանք, եկեղեցի, մշակույթ և այլն): "], "source_docs_file": "Political Science.json"}