{"paragraphs": ["Նկ. 3.2.7. PIN դիոդներով աշխատող իմպեդանսների ադապտիվ համաձայնեցման համակարգ Էլեկտրոնային բանալիների ընտրությունը կատարվում է ելնելով փոխանջատող բանալու  առավելագույն  թույլատրելի  լարման  և  հոսանքի  արժեքներից,  ինչպես  նաև փոխանջատման արագությունից: ", "Իմպեդանսների  համաձայնեցման  դիսկրետ  եղանակը  ավելի  արագագործ  է  և  ի տարբերություն  անընդհատ համաձայնեցման եղանակների,  առավել մեծ հնարավորություններ  է  ընձեռում  կամայական  համաձայնեցման  ուղու  ընտրության տեսանկյունից: Քանի որ այս շղթաներում կիրառվող էլեկտրոնային փոխանջատիչների աշխատանքային  տիրույթը  ըստ  հզորության  սահմանափակ  է,  այն  ազդում  է  նաև պլազմային  մշակման  համակարգը  սնող  ՌՀ  գեներատորի  հզորության  առավելագույն թույատրելի  սահմանի  վրա,  որն  էլ  ազդում  է  պլազմայի  խտությունը  անհրաժեշտ մակարդակի ապահովման վրա: Վերը նշվածը համարվում է այս եղանակով աշխատող համակարգերի հիմնական թերությունը: Սակայն, հարկ է նշել, որ այժմ կատարվում են բազմաթիվ  հետազոտություններ՝  ստեղծելու  ավելի  մեծ  հզորությունների  համար նախատեսված և արագագործ էլեկտրոնային փոխանջատիչներ: ", "իմպեդանսների ադապտիվ համաձայնեցման համակարգ Մշակվել  է  ինդուկտիվ  կապով  ռադիոհաճախականային  պլազմայի  և  սնող գեներատորի  իմպեդանսների  ադապտիվ  համաձայնեցման  արագագործ  եղանակ: ", "Համաձայնեցման  համակարգը  բաղկացած  է  երեք  հիմնական  հանգույցներից՝ իմպեդանսի համաձայնեցման հանգույցից, իմպեդանսի համաձայնեցման ղեկավարման հանգույցից և պլազմայի իմպեդանսի չափիչից: Մշակված համակարգը նախատեսված է (3-3i)  ÷  (20-40i)  Օհմ  կոմպլեքս  տիրույթում  փոփոխվող  իմպեդանսի  համաձայնեցման համար:  Նշված  տիրույթում  փոփոխվող  բեռի  իմպեդանսի  համաձայնեցման  համար համաձայնեցնող  շղթայի  պահանջվող  իմպեդանսի  տիրույթը  Սմիթի  դիագրամայի տեսքով բերված է նկ. 3.3.1-ում: ", "Նկ. 3.3.1. Իմպեդանսի համաձայնեցման անհրաժեշտ տիրույթը՝ ներկայացված Սմիթի դիագրամայի տեսքով Իմպեդանսների  համաձայնեցման  հանգույցը  մշակվել  է՝  հաշվի  առնելով  բեռի իմպեդանսի  փոփոխման  տիրույթը:  Համաձայնեցվող  տիրույթի  առավել  օպտիմալ ծածկման  նպատակով  կիրառվել  է  L  տիպի  համաձայնեցման  շղթան,  որի  զուգահեռ  և հաջորդական  ճյուղերը  պարունակող  կոմպոնենտները  իրենցից  ներկայացնում  են հաստատուն  նոմինալներով  կոնդենսատորների  համախմբեր:  Մշակված  հանգույցի համարժեք էլեկտրական սխեման բերված է նկ. 3.3.2-ում [97]: "], "paragraph_source_docs": [8, 8, 8, 8, 8], "source_docs_file": "Physics.json"}