{"paragraphs": ["Ջավախքի  հրաբխային  բարձրավանդակի  և  հարակից  տարածքների  համար լարվածային դաշտի առանձնահատկությունների վերլուծության արդյունքում ստացված տվյալները  թույլ  են  տալիս  երկրաշարժերի  տեկտոնական  ռեժիմները  ներկայացնել լարվածային  դաշտի  նորմալ  և  սահքի  կոմպոնենտների  հարաբերակցությամբ՝  Մոհրի դիագրամի (Mohr’s diagram) միջոցով: ", "Մոհրի  դիագրամը  (Mohr’s  diagram)  հնարավորություն  է  տալիս  երկչափ գրաֆիկական  պատկերով  ներկայացնել  երկրաշարժերի  օջախներում  կուտակված լարվածությունը՝ ըստ նորմալ և սահքի կոմպոնենտների [66] (նկ․ 4․19): ", "Նկար 4․19 Լարվածության նորմալ և սահքի կոմպոնենտների սխեման Լարվածության նորմալ և սահքի կոմպոնենտների արժեքները համապատասխանաբար որոշվում են հետևյալ բանաձևերով՝ Որտեղ  θ-ն  խզման  հարթության  նորմալի  և  առավելագույն  լարվածության առանցքի կազմած անկյունն է: ", "Հաշվարկելով յուրաքանչյուր  երկրաշարժի  օջախում  խզման  հարթությամբ լարվածության  նորմալ  և  սահքի  կոմպոնենտները՝  կարելի  է  դրանք  ներկայացնել լարվածության  սեղմման,  միջանկյալ  և  ընդարձակման  առանցքների  արժեքներով սահմանափակված կիսասֆերաների տիրույթում: Ընդ որում բոլոր այն երկրաշարժերը, որոնց  ֆոկալ  մեխանիզմների  լուծումները  ներառվել  են  տվյալ  գոտու  լարվածային դաշտի σ1, σ2 և σ3 արժեքների հաշվարկման համար, իրենց օջախներում կուտակված լարվածության  արժեքներով (համապատասխանաբար սահքի և նորմալ բաղարիչներով)  պետք  է  գտնվեն  σ1-σ3  տիրույթում  ընկած  ստվարաշերտում  [66]  (նկ․ Ինչպես  հայտնի  է,  երկրաշարժի  օջախում  խզման  հարթությամբ  շարժը  տեղի  է ունենում լարվածային  դաշտի  սահքի  կոմպոնենտի  առավելագույնն  և  նորմալ կոմպոնենտի  նվազագույն  արժեքների  դեպքում [66]:  Այսինքն,  երկրաշարժերի օջախում  շարժման  կինեմատիկայի  բնույթից  ելնելով,  կարելի  է  գնահատել լարվածության  սահքի  և  նորմալ  կոմպոնենտների  հարաբերակցությունը,  ինչ  էլ  ավելի պատկերավոր դարձնելու համար այն ներկայացվում է գրաֆիկի տեսքով: ", "Նկար 4․20 Լարվածային դաշտի նորմալ և սահքի կոմպոնենտների հարաբերակցության դասական սխեման (σ1, σ2, σ3 համապատասխանաբար լարվածության սեղմման, միջանկյալ և ընդարձակման առանցքներն են) Օրինակ,  վարնետքային  շարժմամբ  (NF)  կինեմատիկա  ունեցող  երկրաշարժերը բնութագրվում են լարվածային դաշտի սահքի կոմպոնենտի առավելագույն և նորմալի նվազագույն  արժեքներով:  Վերնետքային  շարժմամբ  (TF)  կինեմատիկա  ունեցող երկրաշարժերի դեպքում կդիտվի հակառակ պատկերը [66]: ", "Ջավախքի  հրաբխային  բարձրավանդակի  և  հարակից  տարածքների  համար երկրաշարժերի  ֆոկալ  մեխանիզմների  լուծումներով  հաշվարկվել  են  լարվածային դաշտի  σ1,  σ2,  σ3  արժեքները,  և  կազմվել  է  Մոհրի  դիագրամը  բոլոր  այն երկրաշարժերի  համար,  որոնց լուծումները  ներառվել  են լարվածային  դաշտի հաշվարկման  մեջ (նկ․  4․21):  Երկրաշարժերը,  ըստ  օջախներում շարժման կինեմատիկաների  բնույթի,  ներկայացվել  են  գունային  բաժանմամբ:  Կարմիր  և նարնջագույն  գույներով  նշված  են  այն  երկրաշարժերը,  որոնք  բնութագրվում  են վարնետքային  (NF)  շարժման  կինեմատիկայով,    կանաչով  և  բաց  կապույտով՝ կողաշարժային (SS)  կինեմատիկայով  բնութագրվող  երկրաշարժերը,  իսկ  մուգ կապույտով՝ վերնետքային (TF) կինեմատիկա ունեցող երկրաշարժերը (նկ․ 4․21): ", "Նկար 4․21 Ջավախքի հրաբխային բարձրավանդակի և հարակից տարածքների համար կառուցված Մոհրի դիագրամը Ուղիղ  գծով  ներկայացված  է  շփման  կորը,  որը  նվազագույն  սահքի լարվածության  և  նորմալ  լարվածության  միջև  գծային  է:  Շփման  կորից  վերև,  որտեղ լարվածության  սահքի  կոմպոնենտն  ընդունում  է  ավելի  մեծ  արժեքներ  (MPa),  քան նորմալ  կոմպոնենտը  (MPa),  ընկած  են  վարնետքային  (NF)  և  կողաշարժային  (SS) կինեմատիկայով  երկրաշարժերը,  իսկ    կորից  ներքև,  որտեղ  լարվածության  սահքի կոմպոնենտը  հասնում  է  նվազագույնի  (MPa),  իսկ  նորմալ  կոմպոնենտի  արժեքները կտրուկ աճում են (MPa), ընկած են վերնետքային (TF) շարժմամբ երկրաշարժերը (նկ․4․ Ամփոփում Այսպիսով,  ամփոփելով  Ջավախքի  հրաբխային  բարձրավանդակի  և  հարակից տարածքների  համար  երկրակեղևի  լարվածային  դաշտի  առանձնահատկությունների վերլուծության արդյունքները, հանգում ենք հետևյալ եզրակացություններին․   Ջավախքի  հրաբխային լեռնաշղթան  բնութագրվում է  կողաշարժային լարվածային ռեժիմով (SS)։ Այն ենթարկվում է հյուսիս-արևելք հարավ-արևմուտք ուղղությամբ  սեղմմանը  և  հյուսիս-արևմուտք  հարավ-արևելք  ուղղությամբ ընդարձակմանը։  Գոտու լարվածային  դաշտի  սեղմման  և  ընդարձակման ուղղությունները  համընկնում  են  Կովկասյան  ռեգիոնալ  լարվածային  դաշտի սեղմման և ընդարձակման ուղղությունների հետ: ", "  Ջավախքի  խզվածքային  գոտին  բնութագրվում  է  վերնետքային  լարվածային ռեժիմով՝  կողաշարժային  բաղադրիչով,  և  ենթարկվում  է  ռադիալ  սեղմմանը, որտեղ    սեղմման  ուժերի  գերակշռող    ուղղությունը  հյուսիս  արևելք  –  հարավ արևմուտքն  է:  Ստացված  արդյունքը,  համադրելով  տեղանքի  տեկտոնական ակտիվության  հետ,  կարող  ենք  ասել,  որ  լարվածային  ռեժիմի  վերնետքային բնույթը՝  կողաշարժային  բաղադրիչով,  համընկնում  է  Ջավախքի  խզվածքի կինեմատիկային: ", "  Փամբակ-Սևան-Սյունիք  խզվածքի  հյուսիս-արևմտյան  սեգնետին  հարող  գոտու լարվածային  ռեժիմը  գնահատվել  է    վերնետքային  (TF):  Այս  գոտին  ևս ենթարկվում  է  ռադիալ  սեղմմանը,  բայց  ի  տարբերություն  Ջավախքի  խզվածքի տարածքի,  այստեղ  լարվածային  դաշտի  սեղմման  առավելագույն  ուղղությունը հյուսիս  արևմուտք  –  հարավ  արևելքն  է։  Լարվածային  ռեժիմի  վերնետքային բնույթը  համապատասխանում  է  Փամբակ-Սևան-Սյունիք  խզվածքի  այդ սեգմենտի կինեմատիկային։ ", "  Ջավախքի  բարձրավանդակը  և  հարակից  տարածքները  բնութագրվում  են վերնետքային  լարվածային  ռեժիմով՝  կողաշարժային  բաղադրիչով,  որտեղ սեղմման ուժերի գերակշռող ուղղությունը հյուսիս-արևելք – հարավ- արևմուտքն է: "], "paragraph_source_docs": [2, 2, 2, 2, 2, 2, 2, 2, 2, 2], "source_docs_file": "Earth Science.json"}