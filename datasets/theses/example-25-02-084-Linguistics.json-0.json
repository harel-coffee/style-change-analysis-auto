{"paragraphs": ["Սակայն, ինչպես և միջատամնայինների պարագայում, քիչ հավանական է, որ «է» կո- կորդայինը  արտաբերելի  էր  Խարբերդի  հայախոս  ասորիների  համար,  նամանավանդ որ թուրքերենում այն նույնպես գոյություն չունի: ", "Ամեն պարագայում, հայերենում համապատասխան հնչյունի և տառի բացակա- յության պատճառով «Բաբելոնում» «է» տառը գրեթե ամբողջապես անտեսված է: Դա- սական ասորերենի «c+ձայնավոր» կապակցությունների դիմաց «Բաբելոնում» հանդես է գալիս միայն համապատասխան ձայնավորը, և դրանով բառերը, որոնք ասորերենում սկսվում  են  բաղաձայնով,  հայերենում,  փաստորեն,  վերածվում  են  ձայնավորներով սկսվողների:  Այսպես՝  դասական  ասորերենի  cabdo  «ծառա»  բառը  պարբերականում հանդես  է  գալիս  ապտօ  տեսքով,  cesro  «տասը»՝  էսրօ,  cesrīn  «քսան»՝  էսրին,  cuḏrono «օգնություն»՝  ուդրօնօ  և  այլն:  Կարելի  է  վստահությամբ  ենթադրել,  որ  այսպիսի  գրու- թյունն  արտահայտում  է  խարբերդցիների  իրական  արտասանությունն  այն  դպքերում, երբ  նրանք  պետք  է  արտասանեին  կոկորդային  պարունակող  բառերն  աղոթքներում կամ շարականներում: ", "Who would know what Jesus Christ looked like?? And what difference does it  make  anyway??  He  is  who  he  is!!!  He  ultimately  will  be  the  Savior  for some, the rest should be very afraid!! (Express,http://www.express.co.uk/news/science/626779/JESUS-CHRIST-Is- that-what-he-really-looked-like (accessed 14 December, 2015)) Այս  հոդվածում  ներկայացվում  է,  որ  մի  խումբ  գիտնականներ  փորձել  են վերականգնել Հիսուսի իրական  արտաքինը` կատարելով քրեական հետաքննության  մեջ  կիրառվող  փորձագիտական  ուսումնասիրություններ,  ու պարզել, որ Հիսուսի արտաքինը բավական տարբեր է եղել այն Հիսուսից, ում մենք սովոր ենք տեսնել: Բոլոր հարցվողները մինչ այդ տեսել էին Հիսուսի պատկերները ու արդեն իսկ գիտեին, որ նա սովորաբար ներկայացվում է որպես սպիտակամաշկ, հաճախ  նաև  կապույտ  աչքերով  ու  երկար  մազերով  գեղեցիկ  տղամարդ:  Այս տեղեկույթն  ունենալով`  մեջբերված  հատվածի  նույնաբանությունը  նրանք մեկնաբանել  են,  որ  խոսողը  գիտի,  թե  ինչպես  է  դարեր  շարունակ  ներկայացվել Հիսուսի արտաքինը, ու նոր ստացված արդյունքները էական չեն, քանի որ Հիսուսի արտաքինի  մանրամասները  ոչ  մի  նշանակալի  ազդեցություն  չեն  կարող  ունենալ հավատքի վրա: Պատասխանների մեջ հաճախ եղել է նաև այսպիսին` կարևորը ոչ թե  Հիսուսի  տեսքն  է,  այլ  նրա  գործերը:  Պետք  է  նշել,  որ  հարցվողների մեկնաբանությունները  այս  հատվածի  առնչությամբ  մեծ  մասամբ  համընկնում  են, ինչը  բացատրվում  է  նրանով,  որ  հարցման  մասնակիցները  տեսել  էին  Հիսուսի նկարներն  ու  սրբապատկերները  այն  ձևով,  որ  մատուցվում  է  արդեն  երկու հազարից  ավելի  տարիներ,  ու  հասկացել  են,  որ  նույնաբանությունը  կիրառողը հենց  այդ  արտաքինով  ներկայացվող  Հիսուսին նկատի  ունի`  ասելով,  որ արտաքինը  էական չէ,  ու կարևորը Հիսուսի ով լինելն է, նրա անձը: Նշենք, որ այս արդյունքները  ստացվել  են  հարցվողների  այն  խմբից,  որոնք  նույնաբանությունը քննել  են  համատեքստի  մեջ:  Մինչդեռ  մյուս  խումբը,  ում  առաջարկվել  էր մեկնաբանել  He is who he is!  նույնաբանությունը,  բնականաբար  չի  կարողացել հստակ պատասխանել, թե ում մասին է խոսքը, քանի որ  he  դերանունը չունի որևէ կոնկրետ  վերաբերական  ու  կարող  է  վերաբերել  ցանկացած  արական  սեռի ներկայացուցչի:  Մեկնաբանությունները  հիմնականում  եղել  են  այսպիսին`  He won't  change,  You  know  him,  այսինքն`  պետք  է  նրան  ընդունել  այնպիսին, ինչպիսին  կա,  ու  չփորձել  փոխել:  Այսինքն`  պետք  է  նաև  անպայման  նշել,  որ հենքային  գիտելիքից  զատ,  կարևոր  է  համատեքստի  առկայությունը:  Հակառակ դեպքում,  ինչպես  տեսանք  մեր  երկրորդ  խմբի  արդյունքների  ուսումնասիրմամբ, անհնար  է  հասկանալ,  թե  խոսքը  ինչի  և  ում  մասին  է,  ու  ըստ  այդմ  էլ  վերծանել նույնաբանական կառույցը: ", "Այստեղ  անհրաժեշտ  է  նշել,  որ  դասական  ասորերենում  առանձնացվում  է  «ը» հնչյունը, որը քերականության մեջ կոչվում է «շվա»: Շվա-ն առաջանում է ձայնավորնե- րի սղման կամ նեղացման պատճառով և հստակ լսելի է բառասկզբի երկու բաղաձայն- ների միջև և բառամիջի երեք բաղաձայններից կազմված կապակցություններում՝ երկ- րորդ  և  երրորդ  բաղաձայնների  միջև  (նման  երևույթ՝  «գաղտնավանկի  «ը»,  գոյություն ունի  նաև  հայերենում,  օրինակ՝  «մ(ը)կ(ը)րտիչ»  բառում):  Ի  տարբերություն  այլ  ձայնա- վորների՝ շվա-ն ասորերենում միշտ «գաղտնավանկային» է, այն որևէ տառով կամ ձայ- նանիշով  չի  նշվում  և  այդ  պատճառով  հաճախ  անտեսվում  է  նաև  տառադարձության մեջ  (սույն  աշխատության  մեջ  շվա-ն  նշում  ենք  ə  նշանով):  Բառասկզբի  երկու  բաղա- ձայնների  միջև  շվա-ն  առկա  է  նաև  այն  դեպքում,  երբ  առաջին  բաղաձայնը  կոկոր- դային «է»-ն է, օրինակ՝ cəlaymo «պատանի», cərūḇto «ուրբաթ», cəsar «տասն-» (11-ից 19-ը թվականներում):  Այս  բառերը  «Բաբելոնում»  տառադարձված  են  ըլայմո,  ըրուպթօ  և ըսար:  «Տասներորդ»  բառը  դասական  ասորերենում  ունի  cəsīroyo  ձևը,  սակայն  էսրօ  և էսրին  ձևերի  ակնհայտ  ազդեցությամբ  «Բաբելոնում»  այն  հանդես  է  գալիս  ոչ  թէ  ըսի- րօյօ, այլ էսիրօյօ ձևով: ", "Վերջինիս  գազանաբար  բռնաբարել  են,  հետո  էլ  լեզուն  կտրել,  որպեսզի  աղջիկը չկարողանա նկարագրել հանցագործներին: Ամուսինները տեղյակ են նաև այսպես կոչված էլենջեյմսականների  մասին,  որոնք,  ի  բարոյական  պաշտպանություն  Էլեն Ջեյմսի,  կտրել  են  իրենց  լեզուները:  Իրականում  Էլեն  Ջեյմսը  ատում  էր  իր հետևորդներին,  որոնք  բավականին  սահմանափակ  կանայք  էին  և  ունակ  չէին նախաձեռնելու որևէ արժեքավոր հասարակական գործողություն. Jesus,  in  another  year  no  one  would  have  remembered  them  –  or  why  they  did what they did. They were a fashion, a stupid fashion. (IJ WAG: 554) Դիտարկենք  ևս  մեկ  օրինակ`  ուշադրություն  դարձնելով  նույնաբանության մեկնաբանության գործընթացում հենքային գիտելիքի դերին. When the play is “finished”, the processes of collaboration have yet to begin. The serious work of the dramatist is over, but the most desolating part of his toil awaits him. I do not refer to the business of arranging with a theatrical manager for the production  of  the  play.  For,  though  that  generally  partakes  of  the  nature  օf `amusing  burlesque,  owing  to  the  fact  that  theatrical  managers  are  –  no  doubt inevitably  –  theatrical.  Nevertheless,  even  the  theatrical  manager,  while disclaiming the slightest interest in anything more vital to the stage than the box - office,  is  himself  in  some  degree  a  collaborator  and  in  the  first  to  show  to  the dramatist that a play is not a play till it is performed. The manager reads the play, and, to the dramatist’s astonishment reads quite a different play… (BA AC: 266) Նույնաբանությունը  համատեքստում  դիտարկած  հարցվողների  75%-ը մեկնաբանել է, որ պիեսը հնարավոր է տեսնել ու գնահատել միայն այն ժամանակ, երբ  այն  բեմադրված  է,  իսկ  25%-ի  մեկնաբանությունների  ընդհանուր  պատկերն այն  է,  որ  քանի  դեռ  պիեսը  բեմադրված  չէ,  այն  չի  կարող  այդպիսին  համարվել: ", "«Բաբելոնում»  «է»  կոկորդայինն  անտեսվում  և  հայկական  տառադարձության մեջ որևէ կերպ չի նշվում նաև բառամիջում: Որպես օրինակ դիտարկենք 4, 7 և 9 թվա- կանները,  որոնց  դասական  ասորերենի  arbəco,  šabco  և  tešco  ձևերի  դիմաց  «Բաբելո- նում»  ունենք  արըպօ,  շապօ  և  թէշօ,  ինչպես  նաև  րապիօյօ  (rəḇicoyo)  «4-րդ»,  շապին (šaḇcīn) «70», թէշին (tešcīn) «90» ածանցյալ ձևերը: 40 թվականը, որը դասական ասո- րերենում  ունի  arbəcīn  ձևը,  «Բաբելոնում»  տառադարձված  է  որպես  արպին  կամ  արը- պին:  Շատ  հետաքրրական  է  այս  թվականի  ընդամենը  մեկ  անգամ  հանդիպած  ձևը՝ արպըեըն,  որը  հայկական  տառերով  բառամիջի  «է»  կոկորդայինը  վերարտադրելու միակ փորձն է: Բառամիջի «է»-ի անտեսում տեսնում ենք նաև մի շարք այլ բառերում, ինչպես՝  ըթմօնասար  (təmonacsar),  զըուրէ  (zəcure),  ըլլէլ  (ləcel),  մավտօնութօ  (macdonuṯo) բառերում: ", "Դասական  ասորերենի  արևմտյան  արտասանությանը  բնորոշ  մեկ  այլ  կոկոր- դային հնչյուն է խոր կոկորդային [հ]-ն (ܚ , արաբերենում՝ ح), որին արևելյան ասորինե- րի մոտ համապատասխանում է դասական ասորերենին բնորոշ և արդի գրական ասո- րերենին  փոխանցված  [խ]  տարբերակը  ([խ]  հնչյունն  առկա  է  նաև  արևմտասեմական այլ  լեզուներում,  մասնավորապես՝  եբրայերենում):  Դասական  ասորերենում  առկա  է նաև իր որակով հայերենի [հ]-ի հետ համընկնող հնչյուն (ܗ): Լինելով արևմտյան ասո- րիներ՝ խարբերդցիները «Բաբելոնում» այս հնչյունը վերարտադրում են ոչ թե հայերենի «խ»,  այլ  «հ»  տառով  (այսինքն՝  հայերենի  «հ»  տառով  վերարտադրվում  է  ասորերենի ինչպես ܚ, այնպես էլ ܗ տառը), օրինակ՝ ահօ «եղբայր» (եբրայերենում՝ ախ), հազիրան «հունիս»,  համշօ  «հինգ»  (և  ածանցյալ  ձևեր,  ներառյալ՝  համշօշիպօ  «հինգշաբթի».  եբ- րայերենում՝ խամեշ), հապիպօ «սիրելի», հապրօ «ընկեր» (եբրայերենուն՝ խավեռ), հադ «մեկ» (եբրայերենում՝ էխադ), շուպհօ «փառք» և այլն: ", "Կոկորդային հնչյուններից բացի՝ սեմական լեզուների հնչյունական համակարգին բնո- րոշ են, այսպես կոչված, «էմֆատիկ» բաղաձայնները, որոնց արտասանությունն աչքի է ընկնում որոշ լարվածությամբ: Դասական ասորերենն ունի երկու էմֆատիկ բաղաձայն՝ «կոշտ» [ṭ] (նշվում է ܛ «տեթ» տառով, արաբերենում՝ ط ) և [ṣ] (նշվում է ܨ «սադե» տա- ռով, արաբերենում՝ ص): «Բաբելոնում» գործածված է սկզբնապես էմֆատիկ [ṭ] պարու- նակող երկու բառ. դրանցից մեկում՝ šəboṭ «փետրվար», այդ հնչյունը տառադարձգած է «թ»  տառով՝  շըպօթ  «փետրվար»,  իսկ  մյուսում՝  ṭobo  «լավ»,  «բարեպաշտ»  մեկ  անգամ «թ»-ով՝ թօպօ, և չորս անգամ «դ»-ով՝ դօպօ: Երկուսն են նաև սկզբնապես էմֆատիկ [ṣ] պարունակող բառերը՝ ṣafro «առավոտ» և ṣəlibo «խաչ», որոնցում այդ հնչյունը տառա- դարձված  է  «ս»  տառով՝  սաֆրօ  և  սլիպօ  կամ  ըսլիպօ  «խաչ»:  Այսինքն՝  հայերենի  «ս» տառով  տառադարձվում  է  ինչպես  «սադե»  տառով  նշվող  էմֆատիկ  [ṣ]-ն,  այնպես  էլ «սեմքաթ» տառով (ܣ) նշվող բաղաձայնը, որը համընկնում է հայերենի «ս» բաղաձայ- նի հետ: ", "Էմֆատիկ բաղաձայններին որոշ նմանություն ունի «կոֆ» տառով (ܩ, արաբերենում՝ ق) նշվող բաղաձայնը, որը մոտ է հայերենի [կ]-ին, այն տարբերությամբ, որ արտաբերելիս լեզուն մոտավորապես գտնվում է այն դիրքում, որը զբաղեցնում է [ղ] կամ [խ] բաղա- ձայնների  դեպքում:  «Բաբելոնում»  գրանցել  ենք  այս  հնչյունը  պարունակող  վեց  բառ: ", "The longer I stayed in Azizya, the older I got, the less I liked life. It wasn’t enough to  be  safe  and  to  be  home,  because  home  wasn’t  home  anymore.  Because  we  no longer  trusted  the  Turks,  our  lives  were  now  confined  to  the  Armenian  quarter. The  Turks  I  knew or  spoke to in  Azizya  all said they  were  sorry  about  what  had happened. They blamed the government« not the civilian population, which they said  was  innocent.  It  was  true  that  many  had  harboured  Armenians  and  had protested  their  treatment  by  the  gendarmerie,  the  bashibouzouks  irregulars  and the Kurdish brigands, but it was impossible now for us to trust the Turks again or to forgive them. (KD RFH: 268) Այս  հատվածում  մեկնաբանողը  նույնաբանության  հաղորդակցական- գործաբանական  արժեքը  վերծանելիս  հիմնվել  է  այն  տեղեկույթի  վրա,  որ փոխանցվում  է  համատեքստով  և  հարատեքստով:  Այսպես`  նա  տեղյակ  է,  որ մեջբերվող  հատվածն  արտաբերողը`  խոսողը,  այլևս չի  կարող  վստահել թուրքերին,  նույնիսկ  եթե  նրանք  ասում  են,  որ  շատ  են  ցավում  կատարվածի համար:  Նա  իրեն  անվտանգ չի  զգում  իր  մանկության  տանը,  քանի  որ  միջավայրը լիովին փոխվել է: Այժմ կյանքը սահմանափակվել է միայն հայկական թաղամասով, ու տունն այլևս մանկության այն տունը չէ, որը նա գիտեր: Այստեղ ենթադրվում է, որ  ինչ-որ  սարսափելի  դեպքեր  են  կատարվել,  որոնց  մասին  ուղղակիորեն  չի նշվում  հատվածում,  որոնք,  սակայն,  հիմք  են  ծառայում  նման  մտքեր արտահայտելու  համար:  Հենց  այս  համատեքստային  և  հարատեքստային առանձնահատկություններից հասկանալի  է  դառնում,  որ  տունն  այլևս հարմարավետ  չէր:  Ստացվում  է,  որ  տվյալ  նույնաբանությամբ  ներակայված իմաստն այս դիսկուրսում այն է, որ տունը, որտեղ խոսողը իրեն հարմարավետ ու ապահով  էր  զգում  ու  համարում  ջերմ  անկյուն,  այլևս  դադարել  է  այդպիսին լինելուց:  Ըստ  էության  բուն  նույնաբանության  մեջ  ոչինչ  ուղղակիորեն  չի մատնանշում  հենց  հարմարավետության  հանգամանքին:  Սա  ցույց  է  տալիս,  որ նույնաբանության  գործաբանական  ներուժի  վերծանումն  իրականացվել  է համատեքստի  անմիջական  դերակատարմամբ:  Համատեքստն  ու  հարատեքստը ըստ  էության  տալիս են  այն  անհրաժեշտ տեղեկույթը, որի  հիման  վրա ընթերցողը եկել  է  իր  եզրահանգմանը:  Թուրքերի  հանդեպ  անվստահությունը,  հայկական թաղամասի սահմաններից դուրս չգալը ստեղծում են այն իմաստային դաշտը, որի տարածքում  տունը այլևս տուն չէր  լեզվական  կառույցը  նշանակում  է,  որ  շատ բաներ  անվերադարձ  փոխվել  են,  ու  այն  ինչ  ճիշտ  էր  ասել  մի  բանի  մասին  մի ժամանակ, այլևս ճիշտ չէ: ", "Հայերենում բացակայող ասորական մեկ այլ հնչյուն՝ [w], միշտ տառադարձվում է «վ» տառով՝ եավմօ «օր» (yawmo), եավմօնօ «այսօր» (yawmono), թէվէ «եղիցի» (tehwe), իթավ  «է»,  «հանդիսանում  է»  (iṯaw),  մավլոտէ  «ծնունդ»  (mawloḏeh),  շավեութօ  «հավա- սարություն» (šawyuṯo), վա «և» (wa): ", "Վերադառնալով  բառասկզբի  երկու  բաղաձայնների  միջև  առկա  շվա-ին՝  հարկ  է  նշել, որ  «Բաբելոնում»  կան  դրա՝  կոկորդային  հնչյուններ  չպարունակող  բազմաթիվ  նմուշ- ներ: Սրանք արտահայտում են պարբերականում ասորական բառերի հայերեն տառա- դարձության թերևս ամենահետաքրքրական առանձնահատկությունը, որն այստեղ ան- վանում  ենք  «շվա-ի  մետաթեզ»:  Այն  դրսևորվում  է  նրանով,  որ  դասական  ասորերենի բառասկզբի երկու բաղաձայնների միջև առկա շվա-ն հայերեն տառադարձության մեջ տեղափոխվում  է  բառի  սկիզբը՝  նշվելով  հայերենի  «ը»  տառով  (հիշենք,  որ  դասական ասորերենում  [ը]  հնչյունը  չի  նշվում  որևէ  տառռով  կամ  ձայնանիշով):  Այսպես,  դասա- կան ասորերենի tәreyn («երկու»), tәloṯo («երեք»), šәṯo («վեց»), tәmonacsar («տասնութ»), tәmonīn («ութսուն»), mәšiḥo («Քրիստոս»), bәrīḵ («օրհնյալ») բառերը «Բաբելոնում» տա- ռադարձված են որպես ըթրէյն, ըթլօթօ, ըշթօ, ըթմօնասար, ըթմօնին, ըմշիհօ, ըպրիխ: ", "Վերջին բառը մեկ անգամ գործածված է ապրիխ տարբերակով, այսինքն՝ «ը»-ի փոխա- րեն գործածված է «ա»-ն: Ինչով է բացատրվում շվա-ի մետաթեզը՝ դժվար է գուշակել, նկատի ունենալով, որ հայերենի արտասանական տեսանկյունից շվա-ի՝ իր տեղում ար- տաբերումը որևէ դժվարություններ չպետք է հարուցեր209: Ավելին, «Բաբելոնում» ունենք րով սկսվող որոշ բառերի սկզբում լսելի [ը]-ն, ինչպես՝ (ը)սկսել, (ը)սկզբնապես և այլն: Արևմտահայերե- նում այս երևույթն ավելի ընդգծված է: ", "դեպքեր, երբ շվա-ն երևում կամ ենթադրվում է իր սկզբնական դիրքում: Այսպես, դա- սական  ասորերենի  šәboṭ  («փետրվար»)  բառը  պարբերականում  հինգ  անգամ  տառա- դարձված է որպես շըպօթ և մեկ անգամ որպես շպօթ: Մետաթեզով ձևը՝ ըշպօթ, գոր- ծածված է ընդամենը մեկ անգամ: ṣәlībo «խաչ» բառը երկու անգամ տառադարձված է սլիպօ և մեկ անգամ՝ ըսլիպօ: Դասական ասորերենի šәmayo «երկինք» բառը հանդես է գալիս շմաեօ կամ շմայն ձևերով, իսկ մետաթեզով ձև ընդհանրապես չկա: ", "Հարցվողներից մեկը նշված նույնաբանությունը համատեքստից դուրս մեկնաբանել է հետևյալ կերպ. Change is inevitable. Ըստ  նրա`  նույնաբանության  արտահայտած  իմաստը  փոփոխության անխուսափելի  լինելն  է:  Նա  նույնաբանության  նշանակությունը  դիտարկում  է  ոչ թե որպես կորուստ, այլ մի վիճակից անխուսափելի անցում մեկ այլ վիճակի: ", "Խոսքը երեք անգամ գործածված ըմմա «հարյուր» բառի մասին է, որը դասական ասո- րերենում  ունի  mo  տեսքը:  Ըստ  ամենայնի,  այս  բառի  տառադարձությունը  դժվարու- թյուններ էր առաջացնում, քանի որ ըմմա ձևի կողքին «Բաբելոնում» հինգ անգամ գոր- ծածված է մոօ տարբերակը: Վերջինս, իդեպ, տեսնում ենք «Բաբելոնում» հրապարակ- ված ասորական բառացանկի մեջ, այսինքն պարբերականի խմբագրությունն առաջար- կում  էր  այս  համեմատաբար  ճիշտ  ձևը,  թեև,  ինչպես  տեսնում  ենք,  չեր  պնդում  նրա պարտադիր գործածությունը: ", "Շվա-ի  մետաթեզն  արձանագրում  ենք  «Բաբելոնում»  գործածված  դասական ասորերենի  b-,  l-  և  d-  կցական  նախդիրներում,  որոնց  շվա-ն  ավելանում  է  այն  դեպ- քում, երբ նախդիրը կցվում է բառի` CV (բաղաձայն-ձայնավոր) կառուցվածք ունեցող ա- ռաջին  վանկին  (երկու  բաղաձայնով  սկսվող  բառերին  կցվելիս,  նախդիրի  շվա-ն  վե- րածվում է [ա] ձայնավորի): Այսպես, դասական ասորերենի ḥaḏ bәšabo «կիրակի» բառը «Բաբելոնում» տառադարձված է որպես հատ ըպշապօ: Նույն սկզբունքով ḥameš bәšabo «հինգշաբթի»  բառը  երկու  անգամ  հանդես  է  գալիս  համշօ  ըպշապօ  տառադարձու- թյամբ,  թեև  պարբերականի  բոլոր  տիտղոսաթերթերի  վրա  անընդհատ  վերարտա- դրվում է համշօշիպօ տարբերակը և սա այն պարագայում, երբ շաբաթվա օրերը պա- րունակող  բառացանկը  շաբաթվա  բոլոր  օրերի  համար  «հանձնարարում»  է  ըպշապօ բաղադրիչը: ", "Այս  նույն  նախդիրի  [ա]  ձայնավորով  տարբերակը  հինգ  անգամ  գործածված  է ապունտ պաշմայն (պաշմաեօ) «Հայր մեր» աղոթքի անվան մեջ: ", "l- կցական նախդիրը տեսնում ենք մէն ըլլէլ մէն ըլքօ պարբերաբար գործածվող արտահայտության ըլլէլ «դեպի վերև» (դասական ասորերենում՝ lәcel) և ըլքօ «դեպի այս- տեղ»  (դասական  ասորերենում՝  lәḵo)  բառերում:  Ըլլէլ  բառը  հետաքրքական  է  նաև  իր կրկնված  «լ»-ով,  որով,  հավանաբար,  «հատուցվում»  է  կոկորդային  «է»-ի  կորուստը: ", "Նույն նախդիրը մետաթեզով գործածված է Շուպհօ ըլ թօպօ «Փառաբանություն բարե- պաշտին» շարականի անվան մեջ, սակայն գրված է թօպօ բառից առանձին: «Բաբելո- նում» երկու անգամ հանդիպում է նաև նույն շարականի անվան Շուպհօլ թօպօ տառա- դարձությունը,  որում  կցական  նախդիրը,  նույնպես  խախտելով  դասական  ասորերենի քերականության նորմերը, կցվել է առաջին բառի վերջնամասին: ", "d-  ստացական-հարաբերական  մասնիկը  ստացական  իմաստով  «Բաբելոնում» գործածված  է  միայն  բազմիցս  հանդիպող  մավտոնութօ  տասուրօեօ  «Նորություններ ասորիների մասին» կապակցության մեջ: Տասուրօեօ ձևը ճիշտ է վերարտադրում դա- սական  ասորերենի  այն  կանոնը,  ըստ  որի,  կցվելով  «ալաֆ»  տառով  սկսվող  բառին, մասնիկն  իր  վրա  է  վերցնում  նրա  ձայնանիշը:  Սակայն  «Բաբելոնում»  առնվազն  երեք անգամ  այս  նույն  կապակցությունում  տեսնում  ենք  ըտԱսուրօեօ  չարդարացված  գրու- թյունը,  ընդ  որում  մեկ  անգամ  ըտ  մասնիկը  գրված  է  անջատ  (մավտոնութօ  ըտ  Ասու- րօեօ)՝  այնպես,  ինչպես  վերը  նշված  Շուպհօ  ըլ  թօպօ  բառակապակցության  մեջ  ըլ- մասնիկը:  Առնվազն  երկու  անգամ  այս  բառակապակցությունը  գործածված  է  ընդհան- րապես առանց մասնիկի՝ մավտոնութօ ասուրօեօ տեսքով: ", "Հարաբերական իմաստ ունեցող d- մասնիկը տեսնում ենք միայն «Հայր մեր» ա- ղոթքի անվան մեջ, որը դասական ասորերենում ունի 'aḇūn dә-ḇa-šmayo (բառացիորեն՝ «Հայր  մեր,  որ  երկնքում  ես»)  տեսքը,  սակայն  «Բաբելոնում»,  ինչպես  տեսանք,  միշտ հանդես է գալիս ապունտ պաշմաեօ կամ պաշմայն տառադարձությամբ, այսինքն՝ հա- րաբերական  մասնիկը  սխալմամբ  կցվել  է  ապուն  բառին  (նույն  երևույթն  արդեն  տե- սանք շուպհօլ բառում). «ճիշտ» ձևը պետք է լիներ ապուն ըտպաշմաեօ: Քանի որ խոս- քը  քրիստոնեական  գլխավոր  և  առավել  հաճախ  գործածվող  աղոթքի  մասին  է,  որը խարբերդցի  ասորիների  ճնշող  մեծամասնությունն  անգիր  գիտեր,  ապա  կարելի  է  են- թադրել, որ ապունտ պաշմայն-ը ավանդականորեն գործածվող կայուն ձև էր: ", "Ինչպես նշել էինք, արևմտյան ասորիների միջավայրում ընդունված դասական ասորե- րենի ընթերցման ավանդական եղանակում պահպանվում է bagad-kapat խմբին պատ- կանող  «դոլաթ»  և  «թավ»  տառերի  միջատամնային  արտաբերումը:  Բացի  այս  երկու- սից՝ երկակի արտասանությունը պահպանվում է նաև «գոմալ» և «քաֆ» տառերի պա- րագայում: Ինչ վերաբերում է մյուս երկու տառերին, ապա «բեթ» տառը միշտ ընթերց- վում է [b], իսկ «պե» տառը՝ միշտ []: ", "«Բաբելոնում»  ամենուր  տեսնում  ենք  «բեթ»  տառի  ավանդական  [b]  արտասա- նության պահպանում: Այսպես՝ դասական ասորերենի 'aḇūn «Հայր մեր» բառը տառա- դարձված  է  որպես  ապուն,  soḇo  «ծեր»  բառը՝  սօպօ,  dīḇo  «գայլ»՝  տիպօ  և  այլն:  «Բեթ» տառի տաառադարձում հայերենի «վ» տառով արձանագրված չէ: ", "«Պե»  տառի  որպես  []  արտաբերման  սկզբունքը  խախտված  է  ‘ale  «հազար» բառում, որը տառադարձված է էլփէ: Մյուս բոլոր դեպքերում տեսնում ենք «ֆ» տառով տառադարձում («Ֆեդրոս»՝ «Պեդրոսի» փոխարեն, «Ֆավլոս»՝ «Պավլոսի» փոխարեն): "], "paragraph_source_docs": [0, 0, 1, 0, 1, 0, 0, 0, 0, 1, 0, 0, 0, 0, 1, 0, 0, 0, 0, 0, 0, 0, 0, 0, 0], "source_docs_file": "Linguistics.json"}