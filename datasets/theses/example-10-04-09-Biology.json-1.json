{"paragraph_source_docs": [1, 1, 1, 0, 1, 1, 1, 1, 1, 1], "paragraphs": ["ուսումնասիրությունը`կախված նուկլեոտիդային հաջորդականությունից Վերջին  տարիներին  էական  առաջընթաց  է  դիտվում  օլիգոպեպտիդային հակաբիոտիկների և  պեպտիդների կողմից  ազոտային հիմքերի զույգերի հաջորդականությունների  մոլեկուլային  ճանաչման  մեխանիզմների  պարզաբանմանը վերաբերող  հարցերում:  Դա  նոր  հնարավորություններ  է  ընձեռում  ընտրողաբար կապվող այնպիսի քիմիական միացությունների նախագծման և սինթեզի համար, որոնք իրենց  այդ  հատկությամբ  կնմանվեն  գենոմի  նկատմամբ  ընտրողականությամբ  օժտված տարբեր  արգելակիչներին  և  խթանիչներին:  Քանի  որ  այս  միացությունները  կարող  են սպեցիֆիկ ձևով ազդել բակտերիալ  և էուկարիոտ բջիջների գեների  ակտիվության վրա, ուստի  դրանց  սինթեզը  կարևոր  նշանակություն  ունի  մոլեկուլային  կենսաբանության  և դեղագիտության  տեսանկյունից:  Այս  միացությունների նախագծման համար անհրաժեշտ է հաշվի առնել ԴՆԹ-ի եռաչափ կառուցվածքի առանձնահատկությունները,  ինչպես  նաև  լիգանդների  համար  կապման  կենտրոններ հանդիսացող  ատոմային խմբերի քիմիական հատկությունները [184-192]: ", "“Ճանաչելու”  կամ  առավելապես  ԴՆԹ-ի  որոշակի  հատվածներին  (սայտերին) կապվելու ունակությունը հանդիսանում է ինչպես գենոմի  ակտիվության կարգավորմանը  մասնակցող  սպիտակուցների,  այնպես  էլ  որոշ  ԴՆԹ-սպեցիֆիկ հակաբիոտիկների, գունանյութերի և այլ լիգանդների անբաժան հատկությունը: ", "Դրանց  են  պատկանում  հակաուռուցքային  հատկություններով  օժտված հակաբիոտիկներ  նետրոպսինը,  դիստամիցին  A-ն,  Hoechst  33258  ֆլուորեսցենտային ներկանյութը,  որոնք  կապվում  են  հիմնականում  ԴՆԹ-ի  AT-հարուստ  տեղամասերում [2,167]:  Գոյություն ունեն նաև  GC-սպեցիֆիկ լիգանդներ, հիմնականում ինտերկալյատորներ՝  ակտինոմիցին  Դ  (ԱՄԴ),  միտոքսանտրոն,  ամետանտրոն  և  այլն: ", "Միջին  կենսունակության  արժեքը  ստուգիչ  մկների  մոտ  28  է,  իսկ փորձարարական  մկների  մոտ`  44:  Փորձարարական  մկների  31  տոկոսը  լիովին առողջացել  էին,  այն  դեպքում  երբ  ստուգիչ  բոլոր  մկները  մետաստազային ախտահարումից վախճանվել էին: ", "Կարգավորիչ  սպիտակուցների  առավել  հետաքրքրություն ներկայացնող հատկություններից  է  ԴՆԹ-ի  որոշակի  նուկլեոտիդային  հաջորդականու-թյունների “ճանաչողության”  ունակությունը:  Այլ  սպիտակուցներ  և  բազմաթիվ  փոքր  մոլեկուլներ փոխազդում  են  ԴՆԹ-ի  հետ  ոչ  սպեցիֆիկորեն  կամ  խնամակցություն  են  ցուցաբերում հիմնականում միայն մեկ տիպի հիմքերի զույգերի նկատմամբ: ", "Ֆիզիկական այն մոդելի ընտրությունը, որը համապատասխան ձևով կնկարագրի ԴՆԹ-ի  հիմքերի  զույգերի  որոշակի  հաջորդականությունների  հետ լիգանդների ընտրողական կապման մոլեկուլային մեխանիզմը, հիմնվում է հետևյալ պատկերացումների  համակցությունների  վրա. հիմքերի  զույգերի հաջորդականությունը պայմանավորում  է  կրկնակի  պարույրի  կառուցվածքի  այնպիսի  փոփոխությունները (նույնիսկ  եզակի,  խաչաձև  կառուցվածքների  առաջացումը),  որոնք  կոմպլեմենտար  են համապատասխան լիգանդների  կոնֆորմացիաներին,  կամ լիգանդի  մոլեկուլն անմիջականորեն  “ճանաչում”  է  ԴՆԹ-ի  նուկլեոտիդային հաջորդականությունը՝ հիմքերի  տարբեր  ֆունկցիոնալ  խմբերի  հետ  փոխազդեցության  շնորհիվ:  ԴՆԹ-ի  հետ նետրոպսինի  կապման  առաջին  փորձերի արդյունքները  բացահայտում են,  որ երկրորդ պատկերացումն  ավելի  նախընտրելի  է:  Այդ  փորձերում  ցույց  է  տրվել,  որ  A-ԴՆԹ-ն նետրոպսինի  ազդեցության  տակ  ենթարկվում  է  AB  կոնֆորմացիոն  փոխարկման, քանի որ այդ լիգանդը կապվում է միայն ԴՆԹի B-ձևի հետ: Այս արդյունքը հստակ ցույց է  տալիս,  որ  ԴՆԹ-ի  հետ  լիգանդի  մոլեկուլների  փոխազդեցության  էներգիան  կարող  է շատ  ավելի  մեծ  լինել  ԴՆԹ-ի  տարբեր  ձևերին  համապատասխանող  էներգիաների տարբերություններից:  Այդ  էներգիան կարող  է ավելի մեծ  լինել ԴՆԹ-ի  կոնֆորմացիայի տեղային  փոփոխությունների  միջև  այն  էներգետիկ  տարբերություններից,  որոնք կապման  տեղամասերում  տրվում  են  հիմքերի  զույգերի  հաջորդականությամբ:  Որպես օրինակ  կարող  են  ծառայել  ԴՆԹ-ի  հետ  նետրոպսին  և  դիստամիցին  A հակաբիոտիկների կոմպլեքսները, քանի որ այդ լիգանդների  մոլեկուլները  կապվում են ԴՆԹ-ի  փոքր  ակոսում՝  ջրածնական  կապերի  միջոցով,  որոնք  առաջանում  են հակաբիոտիկի  N-մեթիլպիրոլկարբօքսամիդային  կմախքի  NH-խմբերի  և  ԴՆԹ-ի  AT- զույգերի միջև [2]: ", "Հարկ  է  նշել,  որ  կենսաբանորեն  ակտիվ,  ցածրամոլեկուլային  միացությունների մեծ մասը կարող է ԴՆԹ-ի հետ կապվել տարբեր եղանակներով: Կապման այս կամ այն եղանակի  ի  հայտ  գալը  կախված  է  ոչ  միայն  լիգանդի  կոնցենտրացիայից,  ինչպես  դա ցույց  է  տրվել  վերևում,  այլև  հենց  ԴՆԹ-ի  կառուցվածքից՝  նուկլեոտիդային հաջորդականությունից,  հիդրատացման  աստիճանից  կամ  նրա  տարբեր  տեղամասերի կազմավորման  այլ  առանձնահատկություններից:  Մասնավորապես,  վերը  նշված լիգանդների  հետ մեկտեղ որոշակի  սպեցիֆիկություն հայտնաբերված է նաև դասական ինտերկալյատոր ԷԲ-ի համար, որը ինտերկալյացիայի դեպքում ընտրողաբար կապվում է  ԴՆԹ-ի  3՛-պիրիմիդին-5՛-պուրին  հաջորդականությունների  հետ:  Միևնույն  ժամանակ այս լիգանդը, բացի ինտերկալյացիայից,  ԴՆԹ-ի հետ կապվում է նաև կիսաինտերկալյացիոն եղանակով, որը ևս հանդիսանում է սայտ-սպեցիֆիկ [153]: ", "փոխազդեցության վրա ԴՆԹ-ի  հետ  ԷԲ-ի  փոխազդեցությունը  ուսումնասիրվել  է  կլանման  և ֆլուորեսցենցիայի  սպեկտրասկոպիաների  մեթոդներով  և  ԴՆԹ-ԷԲ  համապատասխան սպեկտրների  վերլուծությունից  ստացվել  են  r  և  Cf  կոորդինատները:  ԴՆԹ-ի  հետ  ԷԲ-ի կապման  դեպքում  տեղի  ունի  վերջինիս  մոլեկուլների  լիցքի  խտության  բաշխման փոփոխություն,  որը  պայմանավորում  է  առաջացող  կոմպլեքսների  սպեկտրների առանձնահատկությունները:  Մասնավորապես,  կոմպլեքսների  կլանման  սպեկտրների մաքսիմումները  նվազում  են  և  տեղաշարժվում  երկարալիքային  տիրույթ՝  ազատ լիգանդի  կլանման  սպեկտրի  համեմատ,  միևնույն  ժամանակ,  ֆլուորեսցենցիայի ինտենսիվությունն աճում է: ", "Այս մեթոդների առանձին կիրառման դեպքում հնարավոր չէ որոշել, թե որոշակի պայմաններում (իոնական ուժ, լուծույթի pH, ԷԲ/ԴՆԹ կոնցենտրացիոն հարաբերություն,  ԴՆԹ-ի միջին  GC-պարունակություն)  որ եղանակով է՝ ինտերկալյացիոն,  կիսաինտերկալյացիոն,  թե արտաքին,  լիգանդը  կապվել ԴՆԹ-ի  հետ, քանի  որ  բոլոր  այս  եղանակները  գործնականում  միանման  փոփոխություններ  են հրահրում  կլանման  սպեկտրներում:  Մյուս  կողմից  ցույց  է  տրվել,  որ  ԴՆԹ-ի  հետ  ԷԲ-ի կոմպլեքսների  ֆլուորեսցենցիայի  ինտենսիվության  աճը  պայմանավորված  է  կապման ինտերկալյացիոն  եղանակով  [152]:  Հետևաբար,  վերը  նշված  մեթոդների  համակցումը ԴՆԹ-ի  հետ  ԷԲ-ի  փոխազդեցության  ուսումնասիրության  դեպքում  կարող  է  ավելի ինֆորմատիվ  լինել  և  բացահայտել  կապման  նոր  եղանակներ,  որոնք  շատ  հաճախ քողարկվում են՝ միայն մեկ մեթոդով ուսումնասիրության դեպքում: ", "Ավելի  վաղ  ցույց  էր  տրվել,  որ  ԴՆԹ-ի  հետ  ԷԲ-ն  առաջացնում  է  երկու  տիպի կոմպլեքսներ՝  “ուժեղ”  և  “թույլ”:  Հետագա  ուսումնասիրությունները  բացահայտել են,  որ ԷԲ-ը  ԴՆԹ-ի  հետ  կարող  է  կապվել  առնվազն  երկու  “ուժեղ”  եղանակներով [148,153,171,172]:  Ավելին,  ցույց  է  տրվել,  որ  ԷԲ-ն  կարող  է  տեղակայվել  ԴՆԹ-ի  մեծ ակոսում  և  առաջացնել  ջրածնական  կապեր  ԴՆԹ-ի  շղթաներից  մեկի  պուրինային հիմքերի հետ [169]: Ավելի հետաքրքիր է այն, որ ԷԲ-ը և՛ միաշղթա ԴՆԹ-ի, և՛  միաշղթա պոլինուկլեոտիդների հետ կապվում է առնվազն երկու եղանակներով՝ “ուժեղ” և “թույլ”, ընդ որում, ուժեղ եղանակը համապատասխանում  է կիսաինտերկալյացիային [153,154]: "], "source_docs_file": "Biology.json"}