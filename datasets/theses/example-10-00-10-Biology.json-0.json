{"paragraphs": ["Ինչպես  արդեն  նշվել  է  սպոնտան  կերպով  մետասատազներ  առաջացնելու ունակությամբ  է,  որ  4Թ1-ը  մեծ  առավելություն  ունի  որպես  կրծքագեղձի քաղցկեղի  կենդանական  մոդել  և  լայնորեն  կիրառվում  է  հետազոտողների կողմից  ամենատարբեր  թերապիաների  փորձարկումների  համար:    Ներկայումս գոյություն  ունեցող  կրծքագեղձի  քաղցկեղի  բուժման  մեթոդներից  առաջնայինը վիրահատական միջամտությունն է, որին զուգահեռ կամ համատեղ  կատարվում է    քիմիոթերապիա,  ճառագայթային  թերապիան:    Սա  է    պատճառը,  որ    մենք կարևորել  ենք  4Թ1  կրծքագեղձի  քաղցկեղի  հետվիրահատական  մոդելի ուսումնասիրությունը երկարաժամկետ կտրվածքում:  Մասնավորապես կատարել ենք  իմունային  տարբեր բջջային պոպուլյացիաների  ակտիվության և քանակական տեղաշարժերի ուսումնասիրություն, արձանագրել մետաստազների  առաջխաղացման  դինամիկան  ինչպես  նաև  հետազոտել կենդանիների կենսունակության վրա վիրահատական հեռացման ազդեցությունը: ", "Կրծքագեղձի քաղցկեղի կենդանական մոդելի հետվիրահատական  փուլում  իմունային  բջջային  պոպուլյացիաների  դինամիկ փոփոխությունների դիտարկումն ու ստացված արդյունքները  կարող են  կարևոր կողմնորոշիչ  նշանակություն  ունենալ  նախակլինիկական  փորձարկումների փուլից  կլինիկական փորձարկումների անցնելու  և կենդանիների վրա ստացված արդյունքներ մարդկանց մոտ վերստանալու  տեսանկյունից:  Մենք կարևորել ենք նաև բուսական  ծագման պոլիսախարիդ հանդիսացող IMM-ի հակաուռուցքային ազդեցության  ուսումնասիրությունը  վերոնկարագրված  կրծքագեղձի  քաղցկեղի բնույթը  և  բակտերիալ,  վիրուսային  հիվանդությունների  բուժման  ժամանակ ցուցաբերած  ուժեղ  իմունոմոդուլյար  ազդեցությունը:  Հարկ  է  նշել  նաև,  որ    այն հաջողությամբ կիրառվել է Գերմանիայում շագանակագեղձի քաղցկեղի բուժման կլինիկակական  փորձարկումների  շրջանակում  (Ataullakhanov  et  al.,  2010):  Այս աշխատության  մեջ  ցույց  ենք  տվել,  որ  մկների  մոտ  ուռուցքի  չափսերի  և թոքերում  մետաստազների  թվի  մեծացմանը  զուգընթաց  աճում  է  միելոիդային սուպրեսոր բջիջների տոկոսային և բացարձակ քանակը թոքերում և փայծաղում: ", "Ուռուցքի  վիրահատական  հեռացումից  հետո  նկատվում  է  միելոիդային սուպրեսորային  բջիջների  քանակի  աստիճանական  նվազում:  Չնայած  MDSC  - ների  քանակության  հավաստի  անկմանը,  այն  չի հասնում  ստուգիչ`  ոչ ուռուցքակիր  մկների  մոտ  արձանագրված  համապատասխան  ցուցանիշին: ", "Միևնույն  ժամանակ  հետվիրահատական  4,6,13րդ  օրերը այս  ցուցանիշը հավաստի  ցածր  է  օր  0–ի  արժեքից:    Սկսած  17-20երորդ  օրերից    թոքերում մետաստազների քանակի ավելացմանը զուգընթաց MDSC -ների քանակը կտրուկ աճում  է (աղյուսակ  4):  Այսպիսով  արձանագրում  ենք,  որ ուռուցքի վիրահատական  հեռացումը  հանգեցնում  է  MDSC-իների  քանակի  դինամիկ փոփոխության:    Հետազոտողների  տարբեր  խմբերի  կողմից  ցույց  է  տրված միելոիդային  սուպրեսորային  բջիջների  քանակության  աճ  4Թ1  ուռուցքակիր մկների  ինչպես    լիմֆոիդ,  այնպես  էլ  պարենքիմալ  օրգաններում՝  լյարդում, թոքերում  ողնուղեղում,  ծայրամասային(Pulaski  and  Ostrand-Rosenberg,  2001; Younos et al.,  2011)  արյան: ", "Կրծքագեղձի  քաղցկեղով  հիվանդների ծայրամասային  արյան  մեջ  նույնպես  ցույց  է  տրված սուպրեսորային ակտիվությամբ  չհասունացած  միելոիդային բջիջների քանակական աճ: Ավելին, արյան  մեջ  հայտնաբերված  MDSC-ների  քանակը գտնվում  է  դրական կորելյացիայի  մեջ  օրգանիզմում  մետաստատիկ  ախտահարման  մասշտաբների հետ  (Diaz-Montero  et  al.,  2009a):    Գրականության  մեջ  կան  տվյալներ  որոնցում ցույց  է  տրված,  որ    ուռուցքային  գործոնների  բացակայության  պայմաններում չհասունացած  միելոիդային  բջիջները  վերածվում  են  հասուն  դենդրիտիկ բջիջների  և  մակրոֆագերի  (Gabrilovich  and  Nagaraj,  2009;  Narita  et  al.,  2009): ", "Մասնավորապես  ցույց  են  տրված  մեխանիզմները  ,  որոնց  շնորհիվ  ուռուցքի հեռացումը  կարող  է  հանգեցնել  MDSC-իների  քանակության  վերաբաշխման  և հակաուռուցքային  իմունային  բջիջների  ակտիվացման  հնարավորության ստեղծմանը:  Մեր  հետազոտությունները  ցույց  տվեցին  որ  փայծաղում  ուռուցքի մեծացմանը  զուգահեռ  T  կարգավորիչ  բջիջների  քանակությունը  չի  տարբերվում ոչ  ուռուցքակիր`  ստուգիչ  մկների  համապատասխան  ցուցանիշից:    Ի  հակառակ դրա, թոքերի մոնոնուկլեար բջջային  պոպուլյացիայում  Treg-ների քանակությունը  ի  համեմատ  ստուգիչ  մկների    հավաստի  փոխվում  է,  ուռուցքի մեծացման հետ արձանագրվում է հավաստի աճ: Հետվիրահատական շրջանում, ինչպես  և  կանխատեսելի  էր,    մետաստազային  ախտահարման  մեծացմանը զուգահեռ,  փայծաղում  Treg-ների  տոկոսային  քանակի  փոփոխություն  չի արձանագրվում:  Հետվիրահատական  20րդ  օրը,  երբ  թոքերում  կլոնառաջացնող ուռուցքային  բջիջների  և  միելոիդային  սուպրեսորային  բջիջների  թիվը    կտրուկ աճում է , Treg-ների տոկոսային քանակություն չի տարբերվում ստուգիչ մկներից: ", "Ուռուցքի  մեծացմանը  զուգահեռ`  Treg-ների  տոկոսային  քանակության փոփոխման  դինամիկայի  տարբերությունները թոքերում և փայծաղում հիմք են տալիս  ենթադրել,  որ    միկրոմետաստատիկ  4Թ1  բջիջները  ապահովում  են  Treg- ների  սպեցիֆիկ    ինֆիլտրացիա  թոքերում:  Մասնավորապես,  ցույց  է  տրված  որ սպեցիֆիկ ինֆիլտրացիա` CCR4+/MDC-իների միջոցով:  Թոքերում մետաստազներ  առաջացնելու  ունակությունը  բնորոշ  է  առավելապես  CCR4 ընկալիչի  էքսպրեսիա  ունեցող  ուռուցքային  բջիջներին  (Olkhanud  et  al.,  2009): ", "Կրծքագեղձի  մեջ  զարգացող    առաջնային  ուռուցքը  ակտիվացնում  է  թոքերում TARC/CCL17  և MDC/CCL22  քեմոկինների  էքսպրեսիան:  Այս  քեմոկինների ազդեցությամբ  CCR4  դրական    ինչպես  իմունային  այնպես  էլ  ուռուցքային բջիջները  ուղղորդվում  են  դեպի  թոքեր:  Ինչպես  ցույց  է  տրված  այս հետազոտության  մեջ  CCR4-միջնորդավորված  քեմոտաքսիսը  բավարար  չէ թոքերում մետաստազներ առաջացնելու համար, քանի որ թոքերում ուռուցքային բջիջները    ոչնչացվում  են  NK  բջիջների  միջոցով:  Թոքերում  մետաստազների տարածման  համար  կարևոր  նշանակություն  ունեն  CCR4+   Treg  բջիջները,  որոնք բետա-գալակտոզիդ-կապող  սպիտակուցի  միջոցով ոչնչացնում են  NK բջիջներին  (Biragyn  et  al.,  2013):    Treg  բջջիջներով  պայմանավորված  իմուն սուպրեսիան  իրականացվում  է  հիմնականում    անմիջական  բջջային  կապով կարգավորվող  ազդեցության  մեխանիզմներով`    ինչպիսիք  են  FasL,  գալեկտին- մասնավորապես    IL-10,    TGFβ  ազդեցության  մեխանիզմներ  նույնպես  (Diaz- Montero  et  al.,  2009b;  Ostrand-Rosenberg,  2010;  Rubtsov  et  al.,  2008)  :  Մեկ  ուրիշ խմբի կողմից ցույց է տրված, որ Treg-ների չեզոքացումը CD25 հակամարմինների ներարկմամբ,  ոչ  մի  ազդեցություն  չի  ունենում  ուռուցքի  աճի  և  մկների  կյանքի տևողության վրա   (Rosenberg et al.; 2002): ", "Ընդհանուր առմամբ գրականության մեջ առկա 4Թ1 կրծքագեղձի քաղցկեղի կենդանական  մոդելի  վրա  արձանագրված  Treg-ների  հետ  կապված  տվյալները իրարամերժ  են:  Այս  աշխատության  մեջ  մենք  նաև  ուսումնասիրել  ենք ակտիվացած և ընդհանուր T-լիմֆոցիտների դինամիկ փոփոխությունը թոքերում և  փայծաղում:  T  լիմֆոցիտների  բացարձակ  թիվը  աճում  է  ուռուցքի  մեծացմանը զուգահեռ,  ուռուցքի  հեռացումից  հետո  նկատվում  է  քանակական  անկում, այնուհետև նորից աճ է արձանագրվում հետվիրահատական 30-33րդ օրերին, երբ մետաաստազների  քանակը    թոքերում  կյանքի  հետ  անհամատեղելիորեն  բարձր է:  Փայծաղում  ակտիվացած  CD4  և  CD8  բջիջների  բացարձակ    թիվը  օր  0-ում    և հետվիրահատական  մնացած    օրերին  հավաստիորեն    չի  տարբերվում    ոչ ուռուցքակիր մկների համապատասխան ցուցանիշից  (աղյուսակ 2): Ի հակառակ դրա, տոկոսային  քանակությունը  օր  0-ում  հավաստիորեն նվազում  է համեմատած ոչ ուռուցքակիր մկների հետ (աղյուսակ իսկ հետվիրահատական օրերին նկատվում է դինամիկ աճ  համեմատած օր 0-ի հետ, այս  աճը  կանգ  է  առնում  ապա  սկսած  17-20  օրից    ակտիվացած  CD4-երի քանակությունը    սկսում  է  նվազել:    Ակտիվացած  T-լիմֆոցիտների  տոկոսային քանակության  փոփոխությունը  այս  դեպքում  նույպես  համապատասխանում  է թոքերում  մետաստազների  թվի  փոփոխությանը`  մետասատազների  թվի ավելացման  զուգընթաց  նկատվում  է  ակտիվացած  էֆֆեկտոր  բջիջների տոկոսային քանակի անկում: ", "Մենք  մաթեմատիկական  վերլուծության  ենք  ենթարկել ստացված տվյալները,  որպեսզի  նկարագրենք  այսպես  կոչված «հնարավորության պատուհան»  ժամանակահատվածը,  որում  4Թ1  ուռուցքով  պայամանավորված իմուն  համակարգի  սուպրեսիան  ժամանակավորապես  նահանջում  է,  ինչը կարող  է  հնարավորություն  տալ  իմուն  համակարգի  էֆֆեկտոր  բջջային պոպուլյացիաներին  արդյունավետորեն    պայքարել  ուռուցքային  բջիջների  դեմ: "], "paragraph_source_docs": [0, 0, 0, 0, 0, 0, 0, 0, 0, 0], "source_docs_file": "Biology.json"}