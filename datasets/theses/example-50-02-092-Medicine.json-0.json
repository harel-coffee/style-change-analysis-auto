{"paragraph_source_docs": [0, 0, 0, 0, 0, 0, 0, 1, 0, 0, 0, 0, 0, 1, 0, 0, 0, 0, 0, 2, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 1, 0, 0], "paragraphs": ["Ստուգիչ  առանց  ճարպակալման  ֆենոտիպով  խմբում  վերը  նշված  ախտաբանական փոփոխությունների  վերլուծության  արդյունքում  ստացվեց,  որ  ծորանային  էպիթելի դիսռեգեներատոր  փոփոխություններ  առկա  էին  6  դեպքերում:  Ռեգեներատոր  տիպի փոփոխություններ առկա էին չորս դեպքերում, ատրոֆիկ փոփոխություններ 2 դեպքում: ", "վեց  դեպքում,  ընդ  որում  5  դեպքի  ժամանակ  առկա  էր  բորբոքային  բջիջներ  և դեսկվամացված  էպիթելի  բջիջներ,  մեկ  դեպքի  ժամանակ՝  սպիտակուցային  բնույթի պրեցիպիտատ:  Տասը  դեպքերի  պարագայում  առկա  էր  կոնգո-դրական  ռեակցիա,  ընդ որում,  մեկ  դեպքի  ժամանակ  նույնիսկ  կղզյակներում  առկա  էին ամիլոիդային դեպոզիտներ: Սակայն, երբ այս առանձին դեպքի կլինիկական տվյալները վերլուծեցինք, պարզվեց,  որ  ներկղզյակային  ամիլոիդոզը  տվյալ  դեպքում  պայմանավորված  էր տարիքային  գործոնով    (88  տարեկան)  և  ծերունական  ամիլոիդոզ  էր:  Պիկրոֆուքսինը դրական ներկեց անոթային և ծորանային կոլլագենը, ինչպես և սպասվում էր: Աղիքային մետապլազիա  առկա  էր  միայն  վեց  դեպքերում:  Նույն  պարամետրերի  վերլուծությունը ստուգիչ ճարպակալումով  խմբում  հայտնաբերեց,  որ ծորանային էպիթելի դիսռեգեներատոր  փոփոխություններ    առկա  էին  չորս  դեպքում,  ռեգեներատոր  տիպի փոփոխություններ՝ երեք դեպքում: Ատրոֆիկ փոփոխություններ կային երկու դեպքում: ", "Լուսանցքը  անկանոն  էր  միայն  երեք  դեպքի  ժամանակ:  Ծորանային  պարունակություն առկա էր , այն էլ՝  խառը բջջային բնույթի երկու և սպիտակուցային բնույթի մեկ դեպքի պարագայում:  Կոնգո  դրական  ռեակցիա  առկա  էր  տասը  դեպքում,  ընդ  որում  երկուսի պարագայում  լավ  էր  արտահայտված:  Պիկրոֆուսինային  ռեակցան  դրական  էր հարանոթային, հարծորանային և ֆիբրոզի դաշտերում: Աղիքային մետապլազիա առկա էր միայն երկու դեպքում: Հակադիր ներկման արդյունքներ, այսինքն՝  կոնգո-դրական և պիկրոֆուքսին  բացասական  ներկումեր  ստուգիչ  խմբում  չունեցանք:  Ընդհանրացնելով այս  ամենը,    տոկոսային  հարաբերությամբ  կարելի  է  ներկայացնել  ստորև  բերված աղյուսակ 11-ում՝ Ստուգիչ խմբերում ենթաստամոքսային գեղձի ձևաբանական փոփոխություններն՝ Աղյուսակ11 արտահայտված տոկոսներով Պրոցես Առանց ճարպակալում(%)   Ճարպակալում   (%) Էպիթելի դիսռեգեներատոր  27.2 բնույթ ռեգեներատոր ատրոֆիկ Ծորանային պարունակություն Անկանոն լուսանցք Կոնգո դրական ռեակցիա Աղիքային մետապլազիա Պիկրոֆուքսինային  ռեակցիան,  առանց  առանձնահատուկ  փոփոխությունների, առկա էր երկու խմբերում էլ, ուստի համեմատության համար հաշվի չառնվեց: ", "Աղյուսակից    երևում  է,  որ  ծորանային    էպիթելի  փոփոխությունները,  լուսանցքի պարունակությունը և ձևը, աղիքային մետապլազիան առավել գերակշռում են ստուգիչ՝ «առանց  ճարպակալում»    խմբում:  Միայն  «կոնգո-դրական»  ռեակցիա  պարամետրով  է առավելություն կազմել  «ճարպակալում»  խումբը: Ստուգիչ խմբերում հայտնաբերված «ծորանների վիճակ» , «հենքային բաղադրիչների ներկման առանձնահատկություններ» ձևաբանական  միավորները  բնութագրող  պատկերները  ներկայացվում  են  ստորև (նկարներ 23, 24): ", "Նկար 23. Ծորանի պատը և պիկրոֆուքսին դրական ռեակցիան: ա)Ներկումը Վան- Գիզոնով խոշ. ×100 բ) Ներկումը Վան-Գիզոնով խոշ. ×400 Ինչպես երևում է նկար 23-ից, ծորանի պատի կոլլագենային բաղադրիչը ներկվել է կարմիր, ինչպես և սպասվում էր: ", "Նկար 24. Կոնգո կարմիրով ներկման առանձնահատկությունները ստուգիչ և շաքարային դիաբետով հիվանդների խմբերում ա)Սլաքով նշադրված է կոնգո– բացասական ռեակցիան (խոշ.×100) բ)Սլաքով նշադրված է կոնգո-դրական ռեակցիան հենքում (խոշ.×100): ", "Ստուգիչ  խմբերում ենթաստամոքսային գեղձի  արտազատիչ հատվածի փոփոխությունները  ներկայացնելուց  և  վերլուծելուց  հետո,  անդրադառնանք  ներզատիչ հատվածը բնութագրող բաղադրիչների տվյալների ամփոփմանը: ", "Միջնորմի  ախտահարումները  զուգակցված  պլևրալ  հեղուկի  առկայության  հետ դիտարկել ենք ՀԼ-ի դեպքում 1 հիվանդի, ՈՀԼ-ի՝ 6 հիվանդի մոտ: ", "Այս  տվյալներով  լրացված  աղյուսակների  վերլուծության  արդյունքում  պարզվեց,  որ առանց  ճարպակալման  խմբում  կղզյակների  միջին  թիվը  10  տեսադաշտում  4.8  (±1,2 ստանդարտ  շեղումով)  կղզյակ  էր  կազմում,  կղզյակների  միջին  տրամաչափը՝  0,33 (±0,076 ստանդարտ շեղումով) մմ էր, կղզյակներում β-բջիջների  միջինացված թիվը 77,3 (±42,9  ստանդարտ  շեղումով)  է:  Ճարպակալում  կապակցյալ  ստուգիչ  խմբում կղզյակների  միջին  թիվը    5,3  (±1,9  ստանդարտ  շեղումով)  էր,  կղզյակների  միջին տրամաչափը    0,36  (±0,074  ստանդարտ  շեղումով)  մմ  էր,  կղզյակում  β-բջիջների  միջին թիվը  75,5  (±50,3  ստանդարտ  շեղումով,  )  էր:  Երկու  ենթախմբերում  էլ  կղզյակների քանակի,  նրանցում  β-բջիջների  քանակի,  կղզյակի  միջին  տրամաչափի  առումով վիճակագրորեն  հավաստի  տարբերություններ  չկային (p>0,05): ", "Թվային  այս պարամետրերը  համեմատելով  հիմնական  խմբի  նույն  տվյալների  հետ՝  ստացանք վիճակագրորեն  հավաստի  տարբերություններ  (p<0,001):  Ստուգիչ  (ճարպակալում ֆենոտիպ  և  առանց  ճարպակալում  ֆենոտիպ)  և  հիմնական  խմբում  (ճարպակալում ֆենոտիպ  և  առանց  ճարպակալում  ֆենոտիպ)  «կզղյակների  միջին  թիվ»,    նրանցում «էնդոկրինոցիտների  միջին  թիվ»  և  «կղզյակի  միջին  տրամաչափ»  ձևաբանական միավորների համեմատական բնութագիրը պատկերված է գծապատկեր 10-ում: Ինչպես երևում է գծապատկերից կղզյակների միջին քանակության և էնդոկրինոցիտների միջին թվի  քանակության    առումով  «վատ»  դիրքերում  է  շաքարային  դիաբետով  հիվանդ  և ճարպակալումով  ուղեկցվող  խումբը:  Կղզյակների  միջին  նվազագույն  արժեքն  ունի շաքարային դիաբետով հիվանդ, առանց ճարպակալման ֆենոտիպով խումբը: ", "Կղզյակի միջին տրամաչափ(մմ) Կղզյակների միջին թիվ Բջիջների միջին թիվ Գծապատկեր 10. Ենթաստամոքսային գեղձի էնդոկրին բաղադրիչների համեմատական գծապատկերը ստուգիչ և դիաբետով հիվանդների խմբում ա)Կղզյակների միջին տրամաչափը հետազոտված խմբերում բ)Կղզյակների միջին թիվը հետազոտված խմբերում գ)Կղզյակում բջիջների միջին թիվը հետազոտված խմբերում Ստուգիչ և հիմնական խմբերում «կղզյակների միջին թիվ», «կղզյակներում բջիջների միջին  թիվ»  և  «կղզյակի  միջին  տրամաչափ»  պարամետրերի  համար  հաշվվեց միջկվարտիլային լայնքը, որի արդյունքները համապատասխանորեն  ներկայացված են ստորև բերվող  գրաֆիկական պատկերներում: ", "դիաբետ ստուգիչ I Q Me III Q IQR կվարտիլներ Գրաֆիկական պատկեր 1. Շաքարային դիաբետով հիվանդների և ստուգիչ խմբերի կվարտիլները ըստ կղզյակների թվի Ինչպես  երևում  է  գրաֆիկ  1-ում  պատկերվածից,  դիաբետով  հիվանդների  խմբում առաջին  կվարտիլը  (այսինքն  25%  և  ավելի  քիչ  դեպքերը)  ունի  1  կղզյակ  արժեքը: ", "Ստուգիչ  խմբում  այդ նույն  կվարտիլը  ունի 4  կղզյակ  արժեքը:  Դիաբետով  հիվանդների խմբում  երրորդ  կվարտիլը,  այսինքն  դեպքերի  75%-ը  ունեն  3  կղզյակ  արժեքը:  Ստուգիչ խմբում այդ նույն կվարտիլը ունեցավ 6.25 արժեքը: Միջկվարտիլային լայնքը դիաբետով հիվանդների  և  ստուգիչ  խմբերում  համապատասխանաբար  ստացվեց՝  2  և  2.25  կղզյակ արժեքները: ", "Վերանրակային  ա/հ-ը  պրոցեսի  մեջ  են  ընդգրկվել  ֆոլիկուլյար,  Բ-խոշոր  բջջային, լիմֆոցիտար լիմֆոմաների  դեպքում  12.5-33.3%:  Լիմֆոմաների  դեպքում  վերին սիներակի ճնշման սինդրոմ դիտարկվել է ՀԼ-ով 2 հիվանդի, ՈՀԼ-ով՝ 5 հիվանդի մոտ: ", "է IQ Me IIIQ կվարտիլներ դիաբետ ստուգիչ Գրաֆիկական պատկեր 2 .Շաքարային դիաբետով հիվանդների և ստուգիչ խմբերի կվարտիլները ըստ կղզյակների  միջին տրամաչափի Ինչպես  երևում  է  վերը  պատկերված  գրաֆիկ  2-ից  հիմնական  և  ստուգիչ  խմբերում կղզյակների  միջին  տրամաչափի  առաջին  և  երրորդ  կվարտիլների  արժեքների  միջև առկա են հստակ տարբերություններ    (արտահայտված են սև գծերի տեսքով) : ", "Համանման կերպով հաշվարկեցինք միջկվարտիլային լայնքը դիաբետով հիվանդների  և  ստուգիչ  խմբում  կղզյակներում  առկա  β-բջիջների  համար:  Այս արդյունքները պատկերված են գրաֆիկ 3-ում: ", "I Q Me III Q IQR կվարտիլներ դիաբետ ստուգիչ Գրաֆիկական 3. Շաքարային դիաբետով հիվանդների և ստուգիչ խմբերի կվարտիլները ըստ կղզյակներում էնդոկրինոցիտների  միջին թվի Դարձյալ  ինչպես  տեսնում  ենք    գրաֆիկ  3-ից,  առաջին  և  երրորդ  կվարտիլների, ինչպես  նաև  միջկվարտիլային  լայնքի  տվյալների  միջև,  ըստ    կղզյակում  առկա  β- բջիջների թվի, հայտնաբերվում են հստակ տարբերություններ: Այդ տարբերությունները գրաֆիկում պատկերված են ուղղանկյունների տեսքով: ", "Ստուգիչ  խմբում  ըստ  կղզյակների  թվի,  նրանց  տրամաչափի  և  կղզյակում  առկա  β- բջիջների  թվի  համապատասխանաբար  հաշվեցինք  5,  10,  25,  50,  75,  95-րդ պերցենտիլները, որի արդյունքները ներկայացված են աղյուսակում 12-ում: ", "Աղյուսակ 12 Պերցենտիլային արժեքները ստուգիչ խմբում Պերցենտիլ Կղզյակի թիվ (10 տեսադաշտի միջին) Տրամաչափ (արտահայտված միլիմետրերով) Բջիջների միջին թիվ Այնուհետև  նկարագրվեցին  և  վերլուծվեցին  ստուգիչ  խմբերում  կղզյակներում  առկա ձևաբանական  փոփոխությունները:  Այսպես,  առանց  ճարպակալում  ֆենոտիպ  ունեցող ստուգիչ  խմբում  բորբոքումը  կղզյակում  առկա  էր  11  դեպքերում  (50%):  Ընդ  որում  3 դեպքի ժամանակ թույլ էր արտահայտված, 6 դեպքի ժամանակ չափավոր, 2 դեպքում էլ՝ լավ:  «Կղզյակային  նեոգենեզ»  գործընթացը  առկա  էր  միայն  3  դեպքերում  (13,6%): ", "Այնուհետև հատվեց ուղիղ մկանի ապոնևրոզը: Որովայնի ուղիղ մկանները հեռացվեցին մկաննաթելերի  ուղղությամբ:  Հատվեց  որովայնամիզը,  կատարվեց  որովայնի օրգանների ռևիզիա: Աջ զստային շրջանի երկկողմանի մոդիֆիկացված ՈՒԿ-ն հատվեց, զստային  շրջանի  վերքը  շերտ  առ  շերտ  կարվեց:  Հետորովայնամզային տարածությունում  միզածորաննեը  մոբիլիզացվեցին  և  առողջ  հյուսվածքների սահմանում հատվեցին: Բարակ աղիքային գալարները անջատվեցին միջգալարային կպումներից: Իլեոցեկալ անկյունից 25սմ հատված թողնելով առանձնացվեց զստաղիքի ծայրին”  բերանակցումով`  2  շերտ  անընդհատ  կարերով:  Միջընդերքը  կարվեց հանգուցային կարերով: Մոբիլիզացված զստաղիքի գալարները դետուբուլարիզացվեցին և ձևավորվեց ռեզերվուար: Միզածորանները կաթեթերիզացվեցին և բերանակցվեցին ռեզերվուարին  սուբսերոզ  ինտրամուրալ  եղանակով:  Հաշվի  առնելով  այն,  որ ռեզերվուարը առանց ձգման հասնում էր միզուկի ծայրատին, կատարվեց միզուկի ծայրատի  և  ռեզերվուարի  բերանակցում:  Տեղադրվեց  24  Foley  միզային  կաթեթեր: ", "Կղզյակային  նեոգենեզ  առկա  էր  միայն  մեկ  դեպքում  (5,55%):  Նշենք,  որ  1  դեպքի պարագայում  (ստուգիչ,  առանց  ճարպակալում  ֆենոտիպ  խմբում)    հանդիպեցինք ներկղզյակային  ամիլոիդային  դեպոզիտներ,  սակայն  կլինիկական  տվյալների վերլուծման  արդյունքում  պարզ  դարձավ,  որ  այն  տարիքային  գործոնով  էր պայմանավորված և կլինիկորեն դիաբետ ախտորոշում չուներ: ", "Ստորև  ներկայացվող  պատկերները  բնութագրում  են  Լանգերհանսյան  կղզյակները ստուգիչ խմբերում: ", "Նկար 25. Առանց ճարպակալում ֆենոտիպով ստուգիչ խմբում պատահական ընտրված կղզյակ: Սլաքով նշված են β-բջիջների ինսուլինային գրանուլները: ա)Ներկումը ալդեհիդ ֆուքսինով, խոշ. ×400: բ) Ներկումը հեմ-էոզինով, խոշ.×1000 Նկար 26. Ճարպակալումով ուղեկցվող ստուգիչ խմբում պատահական ընտրված կղզյակ: Երևում են  կղզյակների պահպանված կլաստերները և դրանց «լցվածությունը» էնդոկրինոցիտներով: ա)Ներկումը կոնգո-կարմիրով, խոշ. ×400, բ) Ներկումը հեմ- էոզինով, խոշ. ×400: ", "Նկար 27. Մեկ պատահական տեսադաշտի կղզյակները ստուգիչ խմբում: Պատկերված ացինար հյուսվածքն առանց ախտաբանական փոփոխությունների է, որում երևում են պահպանված տարբեր ձևի և չափսերի, մասնավորապես, կլոր, օվալաձև Լանգերհանսյան կղզյակները: Ներկումը հեմ-էոզինով, խոշ. ×100: ", "Ինչպես  տեսնում  ենք,  նկար  27-ում  պատկերված  են  պահպանված  ացինար հյուսվածքում  առանց  ախտաբանական  փոփոխությունների  ձևով  և չափսերով տարբերվող կղզյակները: ", "Նկար 28. Առանց ճարպակալման ստուգիչ խմբում գեղձի պարենքիմայում ներացինար ֆիբրոզ, կղզյակային նեոգենեզ և աղիքային տիպի մետապլազիան ախտաբանական գործընթացներն արտացոլող պատկերներ: Նեոգենետիկ կղզյակը ներսփռված է նաև լիմֆոցիտներով:Ներկումը ըստ Վան-գիզոնի՝ ա) խոշ.×100,    բ) կղզյակային նեոգենեզի ֆրագմենտը 400 անգամ խոշորացմամբ: ", "Ստուգիչ  առանց  ճարպակալում  ֆենոտիպով  խմբում  22  դեպքի  պարագայում սեռային տարբերություն չկար՝ 11 դեպքի ժամանակ սեռը արական էր, 11-ում՝ իգական: ", "Միջին  տարիքը  կազմում  էր    70.3  տարեկան  (±21.4  ստանդարտ  շեղումով):  Մարմնի զանգվածի  ինդեքսը  միջինացված  թվերով  կազմել  է  20.9  կգ/մ2  (±2.2  ստանդարտ շեղումով): ", "Համանման  կլինիկական  տվյալների  վերլուծություն  կատարվեց    նաև  ստուգիչ՝ ճարպակալմամբ ուղեկցվող խմբում: Արդյունքում պարզվեց, որ 18 դեպքից  9-ը եղել են արական  սեռի  ներկայացուցիչներ:  Միջին  տարիքը  այս  խմբում  եղել  է  58.72  (±21.4 ստանդարտ  շեղումով)  տարի:  Մարմնի  զանգվածի  ինդեքսը  միջինացված  թվերով կազմել է 27.6 կգ/մ2 (±1.69 ստանդարտ շեղումով): ", "Մահվան  պատճառ  հանդիսացող  հիմնական  հիվանդությունը  ստուգիչ,  առանց ճարպակալում  ֆենոտիպով  խմբում,  7  դեպքի  ժամանակ  եղել  է  ընդհանուր  հյուծումը՝ պայմանավորված  ինչպես  ուռուցքով,  այնպես  էլ օրգանների  ծերունական ատրոֆիայով:  6  դեպքի  պարագայում  հիմնական  հիվանդությունը  ուռուցքն  է  եղել,  իսկ մահվան  անմիջական  պատճառ  է  հանդիսացել  ուռուցքով  պայմանավորված  ոչ կախեքտիկ  բնույթի  այլ  բարդություն  (երկկողմանի  տոտալ  թոքաբորբ,  ուռուցքային ինտոքսիկացիա):  Մահվան  պատճառական կազմում կարդիվասկուլյար հիվանդությունները  միայն  երեք  դեպքի  ժամանակ  են  հանդիսացել  որպես  հիմնական հիվանդություն: Երկու դեպքում մահվան պատճառ է հանդիսացել թոքային զարկերակի թրոմբոէմբոլիան,  մեկ  դեպքի  ժամանակ  էլ  հիդրոցեֆալիան:  Երեք  դեպքում  էլ  մահվան պատճառը  եղել  էր  իշեմիկ  ինսուլտը:  Ստուգիչ,    ճարպակալումով  ուղեկցվող  խմբում մահվան  պատճառական  կազմում  7  դեպքում  եղել  են  կարդիովասկուլյար հիվանդությունները,  երեքի  ժամանակ  իշեմիկ  ինսուլտը,  6  դեպքի  պարագայում ուռուցքը,  մեկական  դեպքերում  էլ  թոքային  զարկերակի  թրոմբոէմբոլիան  և  լյարդ- երիկամային  անբավարարությունը:  Այս  արդյունքները  սեկտորային  դիագրամների տեսքով բերված են գծապատկեր 11-ում և գծապատկեր 12-ում: ", "Կախեքսիա ՈՒռուցք Սիրտանոթային պաթոլոգիա ՈՒղեղանոթային պաթոլոգիա ԹԶԹԷ Հիդրոցեֆալիա Գծապատկեր 11. Մահվան պատճառական կազմը ստուգիչ «առանց ճարպակալում» ֆենոտիպով խմբում ԹԶԹԷ Ինսուլտ ուռ. Ինտոքսիկացիա երիկամային անբավ. սրտամկանի ինֆարկտ Գծապատկեր 12. Մահվան պատճառական կազմը ստուգիչ «ճարպակալում» ֆենոտիպով խմբում Հաշվարկելով  շանսերի  հարաբերակցությունը  ստուգիչ  խմբում  սիրտանոթային հիվանդություններից  մահացության  համար՝  ստացանք  հետևյալ  արդյունքը. ճարպակալում  գործոնը  3.1  անգամ  մեծացնում  է  սիրտանոթային  հիվանդություններով պայմանավորված մահացությունը (OR=3,1[95%CI(0,66-15,1)]): ", "Այսպիսով, ճարպակալումը նշանակալիորեն բարձրացնում է կարդիովասկուլյար հիվանդություններով  պայմանավորված  մահացության  շանսը՝  նույնիսկ  դիաբետ չունեցողների շրջանում: Սակայն այս արդյունքը տվյալ վստահելիության  սահմանների պայմաններում վիճակագրորեն հավաստի չէ: ", "ԱՄՓՈՓՈՒՄ Ենթաստամոքսային  գեղձի  համալիր՝  արտազատիչ  և  ներզատիչ  հատվածների, ձևաբանական  փոփոխությունների  նկարագրման  և  վերլուծության  արդյունքում հայտնաբերեցինք,  որ  ախտաբանական  փոփոխություններ  երկրորդ  տիպի  շաքարային դիաբետի  ժամանակ  առաջանում  են  ինչպես  գեղձի  էկզոկրին,  այնպես  էլ  էնդոկրին հատվածում: Էկզոկրին հատվածի փոփոխությունները ներկայացված են լիպոմատոզով, միջացինար,  ներացինար  ֆիբրոզով,  ֆիբրոզ  հյուսվածքում  բորբոքումով,  ծորանների լուսանցքի  ձևի,  ծորաններում  առավելապես  խառը  բնույթի  պարունակության առաջացմամբ, ծորանային  էպիթելի փոփոխությամբ: Վերջինս ներկայացված է ինչպես պրոլիֆերատիվ (ռեգեներատիվ), դիսռեգեներատոր,  այնպես էլ  ատրոֆիկ փոփոխություններով: ", "Համեմատելով  այս ձևաբանական  փոփոխությունները շաքարային դիաբետ  ունեցող խմբի և  ստուգիչ խմբի  համապատասխան ձևաբանական փոփոխությունների  հետ՝  բացահայտեցինք    հետևյալը.  լիպոմատոզը,  որը  առկա  էր, ինչպես հիմնական, այնպես էլ ստուգիչ խմբում,  վիճակագրորեն հավաստի զուգակցում չտվեց  ինչպես  դիաբետով  հիվանդ  առանց  ճարպակալման  և  ճարպակալումով ուղեկցվող  խմբում  (χ2=2,49,  p>0,05),  այնպես    էլ  դիաբետով  հիվանդ  և  ստուգիչ  խմբի վիճակագրական վերլուծության արդյունքում           (χ2=1,08, p>0,05): Այսինքն՝ ացինար հյուսվածքը  տեղակայող  այս  ախտաբանական  գործընթացը,  պայմանավորված  չէր  ոչ շաքարային    դիաբետ,  ոչ  էլ  «առանց  ճարպակալում»,  «ճարպակալում»  ֆենոտիպային գործոններով:  «Միջացինար  ֆիբրոզ»  ձևաբանական  գործընթացի  վերլուծության արդյունքում  պարզեցինք,  որ  վիճակագրորեն  հավաստի  տարբերություն չկա դիաբետով  հիվանդ  երկու  ֆենոտիպերի  միջև  (χ2=6,88,  p>0,05),  իսկ  հիմնական  խմբի  և ստուգիչ  խմբի  միջև  առկա  է  վիճակագրորեն  հավաստի  տարբերություն  (χ2=12,69, p<0,05):  Այսինքն՝  միջացինար  ֆիբրոզ  ախտաբանական  գործընթացը  դիաբետով պայմանավորված  ախտաբանական  փոփոխություն է:  Վերջինս  ֆենոտիպով պայմանավորված չէ:  Ներացինար ֆիբրոզ  ախտաբանական գործընթացի վերլուծությունը  տվեց  համանման  արդյունք.  Վիճակագրորեն  հավաստի  զուգակցումը հիմնական  խմբի  առանց  ճարպակալում  և  ճարպակալում  ֆենոտիպերի  միջև բացակայում  էր  (χ2=7,24,  p>0,05),  իսկ  հիմնական  և  ստուգիչ  խմբերի  միջև  առկա  էր վիճակագրորեն  հավաստի  կապ  (χ2=72,  p<0,0001):  Դա  նշանակում  է,  որ  ներացինար ֆիբրոզը նույնպես  պայմանավորված էր շաքարային դիաբետ գործոնով: ", "Գրականության մեջ չհաջողվեց գտնել հստակ տվյալներ դիաբետին բնորոշ ներացինար ֆիբրոզի  վերաբերյալ:  Մեր  հետազոտության  ժամանակ  ստացանք  վիճակագրորեն հավաստի արտահայտված կապ, ուստի մեծ համոզմունքով կարելի է ենթադրել, որ այս գործընթացը  «մաքուր» դիաբետ  ասոցացված  գործոն  է:  Ենթադրաբար  կարելի եզրակացնել,  որ  ներացինար  ֆիբրոզի  տեղամասերը  իրենցից  ներկայացնում  են  նաև նախկին  Լանգերհանսյան  կղզյակներ:  Հավանաբար  դա  է  պատճառը,  որ  այս գործընթացը  դիաբետով  հիվանդների  խմբում  լավ  է  արտահայտված:  «Բորբոքումը հենքում»  գործընթացի  վերլուծության  ժամանակ  հայտնաբերվեց  հետևյալը.  դիաբետով հիվանդների  խմբում    վիճակագրորեն  հավաստի  զուգակցումը  բացակայում  է  (χ2=0,14, p>0,05):  Հավաստի  տարբերություն  չհայտնաբերվեց  հիմնական  և  ստուգիչ  խմբերի վերլուծման  ժամանակ (χ2=3,8,  p=0,05):  Հյուսվածաբանական  հետազոտության ժամանակ նկատելի զուգակցում էր նկատվում միջացինար ֆիբրոզի և բորբոքման միջև: ", "Մեր  հետազոտության  ժամանակ  կոնգո  կարմիրով  ներկումը  նախատեսել  էինք կիրառել  ներկղզյակային ամիլոիդային  դեպոզիտները  հայտնաբերելու  համար: ", "Սակայն,  հետազոտության  ժամանակ  դրական  արդյունքներ  ստացանք  ոչ  միայն կղզյակներում, այլ նաև հենքային բաղադրիչներում՝ հարանոթային, հարգանգլիոնար և ֆիբրոզ  հյուսվածքում:  Գրականության  մեջ  գտանք  տվյալներ,  որ  իսկապես ենթաստամոքսային  գեղձի  ամիլոիդային  ախտահարումները  կարող  են  տարածուն բնույթ կրել և չընդգրկել միայն կղզյակները [116]: Սակայն այդ աղբյուրում նշվում էր, որ տարածուն  ախտահարումը  ուղղակիորեն  կապված  է  կղզյակային  ամիլոիդային ախտահարման  սրության  հետ:  Մեր  հետազոտության  մեջ,  հայտնաբերում  էինք հենքային  ամիլոիդային  դրական  ռեակցիա՝  առանց  կղզյակային  ամիլոիդային դեպոզիտների:    Այսինքն՝  կոնգո  կարմիրով  դրական  ռեակցիա  ստացվում  էր  այն հատվածներում,  որոնք  պարունակում  էին  սպիտակուցային  բաղադրիչ:  Այդ  իսկ պատճառով  էլ  տարբերակման  համար  ներմուծեցինք  երրորդ    հյուսվածաքիմիական մեթոդը՝ ներկումը ըստ  Վան-Գիզոնի՝ շարակացահյուսվածքային թելերի հայտնաբերման  և ամիլոիդային տարրեր պարունակող հատվածներից տարբերակման համար:  Արդյունքում,  համեմատելով  կոնգո-դրական  և  ֆուքսին-բացասական արդյունքները,  բացահայտեցինք  հետևյալը.  դիաբետ  ունեցող  և  ճարպակալումով ուղեկցվող  խմբում  այս  երկու  ներկումների  տարբերությունը  կազմեց  7  (25,9%),  իսկ առանց  ճարպակալում  ֆենոտիպով  խմբում  տարբերությունը  5  էր  (21,7%),:  Այս  երկու ֆենոտիպերի    միջև  ներկումների  տարբերության  առումով  վիճակագրորեն  հավաստի տարբերություն  չկար (χ2=0,11,  p>0,05):  Սակայն,  համեմատելով  ստուգիչ  խմբի արդյունքների  հետ,  ստացանք  վիճակագրորեն  հավաստի  տարբերություն  (p<0,05): ", "Այսինքն՝  ենթաստամոքսային  գեղձի  ստրոմալ  բաղադրիչների  անոթահենքային  այս դիսպրոտեինոզը  պայմանավորված  է  շաքարային  դիաբետ  գործոնով  և  ոչ  թե ֆենոտիպով:  Ճիշտ է,  կոնգո  կարմիրով  ներկումը  սպեցիֆիկ է  ամիլոիդի հայտնաբերման  համար,  սակայն  սպեցիֆիկ  չէ  ամիլոիդի  տեսակի՝  նախորդող սպիտակուցի,  հայտնաբերման  համար,  ուստի  կարող  ենք  միայն  եզրակացնել ենթաստամոքսային  գեղձի  հենքային  կոմպոնենտների  և  ծորանների  դիաբետ– ասոցացված սպիտակուցային դիստրոֆիայի՝ «ամիլոիդոզի» առկայության մասին: Բայց պնդել,  որ  այս  հենքային    ամիլոիդային  ախտահարումների  «մեղավորը»  դարձյալ ամիլինն է, չենք կարող: ", "«Աղիքային  էպիթելի  տիպի  մետապլազիա»  ձևաբանական  փոփոխությունը հետազոտության  ժամանակ  սկսեցինք  նկարագրել  միայն  նյութի  առաջնային վերլուծությունից հետո, երբ նկատեցինք  այս գործընթացի  առկայությունը ենթաստամոքսային գեղձի  հյուսվածքում:  Գրականության  մեջ  նկարագրված տվյալները,  որոնք  կապված  են  ենթաստամոքսային  գեղձում  «աղիքային  տիպի» կառույցների  հայտնվելու  հետ,  վերաբերում  են  հիմնականում    ենթաստամոքսային գեղձի  քաղցկեղին  [117]:  Այն,  որ  այս  գործընթացը  առկա  է  նաև  երկրորդ  տիպի շաքարային  դիաբետի  ժամանակ,  գրականության  մեջ  գտնել  չհաջողվեց::    Միայն տվյալներ  են  հայտնի  դիպեպդիլ-պեպտիդազա  4-ի  ընկճողների (գլիպտինների ընտանիք-Nesina [aloglyptine],  Onglyza[saxaglyptine])  և գլյուկագոնանման պեպտիդ -1-ի միմետիկների (Victosa,[lyraglutide], Bydureon [exenatide]) կանցերոգեն և ենթաստամոքսային  գեղձում  դիսպլազիայի  առաջացման  կողմնակի  էֆեկտի  մասին [118]:  Վերջինս  էլ,    որոշ  մետաանալիտիկ  հետազոտությունների  արդյունքում,  ժխտվեց [119]:  Այս  գործընթացի  վերլուծության  արդյունքում  բացահայտեցինք,  որ  այն հայտնաբերվում  է  երկրորդ  տիպի  շաքարային  դիաբետ  ունեցող  հիվանդների  խմբում: ", "Այս  խմբում,  ֆենոտիպերի  միջև,  ըստ  այս  գործընթացի  վիճակագրորեն  հավաստի տարբերություններ չկային (χ2=0,04, p>0,05): Նշենք, որ այս գործընթացը տեղի ուներ նաև ստուգիչ  խմբում,  սակայն  այս  խմբի  և  դիաբետ  ունեցող  խմբի  միջև  առկա  էր վիճակագրորեն հավաստի տարբերություն (χ2=20.5, p<0.0001): Այսինքն աղիքային տիպի մետապլազիան դիաբետ-ասոցացված ախտաբանական գործընթաց է: Այս գործընթացը կարող  է  համարվել  նախաքաղցկեղային,  այնպես  ինչպես,  աղիքային  մետապլազիան նախաքաղցկեղային  է  ստամոքսի  քաղցկեղի  առաջացման  համար:  Նշենք,  որ  մեր հետազոտված դեպքերից մեկում, աղիքային էպիթելի տիպի մետապլազիա-դիսպլազիա և  ծորանային  ինտրաէպիթելիալ  նեոպլազիա  տրանսֆորմացիան  մենք  հայտնաբերել ենք:  Այդուհանդերձ,  մեկ  դեպքի  վրա  հիմնվելով,  հավաստիության  մասին  խոսելն անիմաստ  է:  Միգուցե,  եթե  հիվանդները  այլ  բարդություներից  չմահանային  և  երկար ապրեին,    ենթաստամոքսային  գեղձի  քաղցկեղը  դիաբետով  հիվանդների  մոտ  ավելի հաճախ  նկարագրվեր:  «Աղիքային  տիպի  մետապլազիա  ենթաստամոքսային  գեղձում» պրոցեսի  ախտածնության  վերաբերյալ  նույնպես  հստակ  տվյալներ  գտնել  չհաջողվեց: ", "Հնարավոր  է,  որ  այն  առաջանում  է  իբրև  կոմպենսատոր  մեխանիզմ  և  նրա  կողմից արտադրվում են ինկրետիններ, ինչպես աղիքային L–տիպի բջիջների կողմից (Gareth E. and al., 2006): Կամ էլ՝  ենթաստամոքսային գեղձում  ծորանային էպիթելի, լուսանցքի ձևի փոփոխությունները, ֆիբրոզը  բերում են ներծորանային կանգի առաջացման, աղիքային հետհոսքի  և  միգուցե  ինչ-որ  աղիքային  պաթոգեն  (ինֆեկցիա՞,  ինչպես  հելիկոբակտեր պիլորին  ստամոքսում,  (Lydia  E.  Wroblewski  and  al.,  2010))  պատճառ  է  դառնում աղիքային  մետապլազիայի    առաջացման:  Նշենք,  որ  մեր  հետազոտված  դեպքերում հիվանդները  դիպեպտիլ-պեպտիդազա  4-ի  ընկճողներ  և/կամ  գլյուկագոնանման պեպտիդ-1-ի  միմետիկներ  չէին  կիրառել:  Այսինքն՝  աղիքային  մետապլազիան  անկախ այս  խմբի  հիպոգլիկեմիկ  պրեպարատների  օգտագործումից  հայտնաբերվում  է:  Դա նշանակում  է,  որ  մենք  նույնպես  եկանք  այն  եզրակացության,  որ  դիպեպտիլ- պեպտիդազայի  ընկճողները  և/կամ  գլյուկագոնանման  պեպտիդ  1-ի  միմետիկները, հատկապես  ընտրողական  ազդեցության,    պատճառ  չեն  ենթաստամոքսային  գեղձի քաղցկեղի  առաջացման,  սակայն,  ինչ-որ  մեխանիզմներով  խթանելով  էկզոկրին դիսպալզիան ենթաստամոքսային գեղձում, կարող են բարձրացնել ենթաստամոքսային գեղձի  քաղցկեղով  հիվանդացության  ռիսկը:  Համեմատելով  ծորանային էպիթելի փոփոխությունները  դիաբետով  հիվանդների  խմբում՝    եկանք  այն  եզրակացության,  որ երկու  ֆենոտիպերի  միջև  չկա  վիճակագրորեն  հավաստի  զուգակցում  (χ2=3,88,  p>0,05): ", "Սակայն,  ըստ  էպիթելի  փոփոխությունների  վիճակագրորեն  հավաստի  զուգակցում հայտնաբերեցինք  հիմնական  և  ստուգիչ  խմբերի  միջև  (χ2=17,4,  p<0,05):  Վերլուծելով ծորանի  լուսանցքի  ձև  և  ծորանային  պարունակություն  ձևաբանական  չափանիշները դիաբետով  հիվանդների  խմբում՝  վիճակագրորեն  հավաստի  տարբերություններ չհայտնաբերեցինք (համապատասխանաբար  χ2=1,37  p>0,05  և  χ2=0,027  p>0,05): ", "Այսուհանդերձ,  ըստ  այս  ձևաբանական  միավորների  վիճակագրորեն  հավաստի տարբերություններ ստացվեցին հիմնական և ստուգիչ խմբերի միջև (համապատասխանաբար  χ2=13,18,  p<0,05  և  χ2=14,76,  p<0,05):  Վերլուծելով  կղզյակային նեոգենեզ  ախտաբանական  գործընթացը՝  պարզվեց,  որ  դիաբետով  հիվանդ  երկու ֆենոտիպերի  միջև  չկա  վիճակագրորեն  հավաստի  տարբերություն  χ2=0,91,  p>0,05): ", "Նույն  այս  ձևաբանական  միավորը  համեմատելով  ստուգիչ  և  հիմնական  խմբերում ստացանք  վիճակագրորեն  հավաստի  տարբերություն  χ2=22,04,  p<0,0001):  Այսինքն՝ կղզյակային նեոգենեզը բնորոշ ախտաբանական գործընթաց է դիաբետով հիվանդների համար: ", "Վերլուծելով  և  համեմատելով  էնդոկրին  պանկրեասի՝  կղզյակների  միջին  թվի, կղզյակի միջին տրամաչափի և նրանում բջիջների միջին թվերի տվյալները, եկանք այն եզրակացության,  որ  դիաբետով  հիվանդ    առանց  ճարպակալման  և  ճարպակալումով ֆենոտիպերի  խմբերում,  այս  պարամետրերի  միջինների  միջև  վիճակագրորեն հավաստի  տարբերություններ չկային (p>0.05):  Այսինքն՝  երկու  ֆենոտիպերի պարագայում էլ  առկա էր  ինսուլինային  տարբեր  աստիճանի բացարձակ անբավարարություն: Նույն այս պարամետրերի միջինների համեմատությունը ստուգիչ խմբի համանման  պարամետրերի հետ,  տվեց վիճակագրորեն հավաստի տարբերություններ (p<0,001): Վերլուծելով ստուգիչ խմբում  տեսադաշտում կղզյակների թվի,  նրանցում  էնդոկրինոցիտների  թվի,  նրանց  միջին  տրամաչափի  պերցենտիլների հաշվման  հիման  վրա  կառուցված  աղյուսակային  տվյալները  և  արժեքները,  և  այդ տվյալները      համեմատելով  դիաբետով  հիվանդների  խմբում  ստացված  կվարտիլային արժեքների  հետ,  եկանք  հետևյալ  եզրակացության.    ստուգիչ  խմբի  5-րդ  պերցենտիլի արժեքը  կղզյակի    թվի  (կղզյակների  թիվը  10  տեսադաշտի  միջինում)  համար  3  է,  իսկ հիմնական  խմբի  համար  երրորրդ  կվարտիլը,  այլ  կերպ  ասած  75-րդ  պերցենտիլի արժեքն  է  3:  Ստուգիչ  խմբի  5-րդ  պերցենտիլը  կղզյակի  միջին  տրամաչափի  համար արտահայտված  մմ-ով  0,2  է,  իսկ  հիմնական  խմբի  երրորդ  կվարտիլը  0,25  է: ", "Համեմատության  համար  ստուգիչ  խմբի  75-րդ  պերցենտիլը  0.4  մմ  արժեքն  ունի: ", "Ստուգիչ  խմբի  5-րդ  պերցենտիլի  արժեքը  կղզյակում  էնդոկրինոցիտների  միջին  թվի համար 30,95 է, իսկ հիմնական խմբում երրորդ կվարտիլի արժեքը 21 է: Այսինքն՝ տվյալ վիճակագրական  մեթոդը  ևս  փաստում  է,  որ  դիաբետով  հիվանդների  մոտ,  երկու ֆենոտիպի պարագայում էլ առկա է կղզյակների միջին թվի, նրանցում բջիջների միջին թվի, և կղզյակի միջին տրամաչափի նվազում: ", "Նկ. 14. Որովայնի խոռոչի ախտահարված ա/հ-ի մեծածավալ  զանգվածը ճնշում է աորտայի և խոշոր անոթների վրա Մինչ  բուժումը,  լիմֆոմայով  ախտահարված  ավշային  հանգույցներում  54.3% դեպքում  հայտնաբերվել  է  ինտրանոդալ  անոթավորում,  իսկ  45.7%  անոթավորում  չի դիտարկվել: ՈՀԼ-ով ախտահարված ավշային հանգույցների 60%-ն ունեցել են հարուստ անոթավորում ինչպես կենտրոնում, այնպես էլ ծայրամասերում, ՀԼ-ով ախտահարված ա/հ-ի  47.2%  մոտ  եզակի  մեկ-երկու  անոթ:Ավշային  հանգույցումներում  անոթներ  չեն հայտնաբերվել ՈՀԼ –ի դեպքում 40%, ՀԼ-ի` 52.8%: ", "Ներկղզյակային  բորբոքումը  վերլուծելիս՝ ստացանք  հետևյալ  արդյունքները. վիճակագրորեն  հավաստի  զուգակցում  էր  առկա  դիաբետով  հիվանդ  երկու ֆենոտիպերի  միջև  (χ2=18,  p<0,0001):  Քանի  որ լավ  արտահայտված  բորբոքում հայտնաբերել  էինք  առանց  ճարպակալման  ֆենոտիպի  պարագայում,  ուստի  կարելի  է եզրակացնել,  որ  այն  բնորոշ  ախտաբանական  գործընթաց  է  դիաբետով  հիվանդ  այս ֆենոտիպի  համար:  Համեմատելով  դիաբետով  հիվանդ  երկու  խմբերում  առկա ձևաբանական  փոփոխությունների  վրա  կառուցված    գծապատկերները՝  եկանք  այս եզրակացության.  կղզյակների  մինիմալ  թիվ (1)  ունենալու  դեպքում  առանց ճարպակալման  ֆենոտիպին  բնորոշ    ձևաբանական  փոփոխությունները  հետևյալներն են՝ ներացինար  ֆիբրոզ, միջացինար  ֆիբրոզ, ներկղզյակային բորբոքում: ", "Ճարպակալումով  ֆենոտիպի  պարագայում  կղզյակի  վնասումն  ապահովող  առաջին երեք  փոփոխությունները  հետևյալներն  էին.  ներկղզյակային  ֆիբրոզ,  ծորանային փոփոխություններ, ամիլոիդային դեպոզիտներ: "], "source_docs_file": "Medicine.json"}