{"source_docs_file": "Literature.json", "paragraphs": ["Հարկ  է  նշել,  որ  1970-ական  թթ.  այս  ժանրի  աննախադեպ  վերելքը  հանգեցրեց գրականության  մեջ  քննադատական  ռեալիզմի  ամրապնդմանը,  թեմատիկ  շրջանակի ընդլայմանը` քաղաքների տնտեսական միգրանտների ու գավառական անատոլիական հասարակության  հետ  մեկտեղ  ներկայացնելով  Ստամբուլի  խիստ  արևմտականացված բարձ  ու  միջին  դասի  ընտանիքներին:  Թեև  ընդլայնվել  էր  «Մարտի  12-ի  վեպերի» աշխարհագրությունը, սակայն սոցիալական մակարդակում վեպի  ոլորտը նեղացել էր` կենտրոնանալով բացառապես համալսարանական, կրթված ձախակողմյան անհատների  վրա180:  Նման  վեպերը  կոչված  էին  մարդուն  պատկերել  նոր  մտքերով  և խնդիրներով,  ակտիվացնել  գեղարվեստական  այլ  ձևերի  փնտրտուքը:  Հետևաբար  70- ական  թթ.  սկզբի  քաղաքական  իրադարձությունների  ազդեցությամբ  ազգային գիտակցության  ձևափոխության  խնդիրը  տասնամյակի  գրականության  հիմնական թեման էր, իսկ գլխավոր հերոսները` ձախակողմյան մտավորականությունը: Ընդ որում վերջիններս  այն  ուսանող  ակտիվիստներն  ու  բարեփոխիչներն  էին,  ովքեր  իրենց առաքելությունն  էին  համարում  Թուրքիայի  ազգաբնակչությանը  կրթել  արևմտյան քաղաքականության  ու  մշակույթի  ավանդույթներով,  այլ  կերպ  ասած`  «աթաթուրքյան ազգայնականության պաշտոնական գաղափարախոսությամբ»181: ", "Հատկանշական  է,  որ  ժամանակաշրջանի  որոշ  գրողներ  փորձել  են  խուսափել «Մարտի 12-ի վեպի» պիտակից, որպեսզի իրենց ստեղծագործությունները չդիտարկվեն զուտ  որպես  դիդակտիկ  քաղաքական  տրակտատներ182:  Այս  տեսանկյունից  թուրք Yayınları, 2006, s. 347. Imprisonment in the March 12th Novel “Yaralısın”, Turkish Studies-International Periodical for the Language and History of Turkish or Turkic, Vol. 8/4, Ankara, 2013, p. 207. Novels, Uluslararası Sosyal Araştırmalar Dergisi, Cilt: 4, Sayı: 17, 2011, s. 41. գրաքննադատ Մ. Բելգեն տարբերակում է գրողների երկու խումբ` նրանք, ովքեր եղել են նախահեղափոխական  տարիների  քաղաքական  պայքարի  խնդիրների  «ներսում»,  և նրանք,  ովքեր  շարժման  կողմնակից լինելով  հանդերձ «դրսում»  էին:  Ըստ գրականագետի` այս երկրորդ խմբի վեպերի հեղինակները որոշակի հեռավորությունից են հետևել ձախակողմյան շարժմանը, ուստի նրանք հեղափոխականներին այնքան լավ չգիտեն  կամ  չեն  հասկանում,  որպեսզի  համոզիչ  լինեն:  Բացի  այդ`  նրանք  մարքսիզմի գաղափարակիրներ չէին,  այլ  կերպ էին  ընկալում  օբյեկտիվ  սոցիալական իրականությունն  ու  բռնությունը, լիովին  չէին  գիտակցում  հեղափոխականների գործողությունների նշանակությունը և հետևաբար լավ տրամադրված լինելով հանդերձ կարողանում էին ստեղծել  այդ մարդկանց միայն  աղավաղված,  անգամ ծաղրանկարային  կերպարները183:  Անկասկած,  այս  գրողների  գաղափարախոսական հենքն  ու  շարժման  մասին  գիտելիքների  պակասը  կարևոր  գործոններ  էին,  որոնց հետևանքով հեղինակները ձախողեցին շարժման մասնակիցներին իրենց ստեղծագործություններում կենդանի ներկայացնելու փորձը: Այդ գրողներին չհաջողվեց այնպես ներթափանցել նրանց կենսակերպի մեջ, որ արժեքավոր լիներ քաղաքական ու գեղագիտական  առումով:  Մինչդեռ  մեկ  այլ  գրականագետ  Ս.  Ըրզըքը,  փորձելով արդարացնել «Մարտի 12-ի վեպ» հասկացությունը մերժող գրողներին, նշում է, որ «Ո՛չ նրանք, ովքեր քաղաքական պայքարի «ներսում» էին, և ո՛չ էլ նրանք, ովքեր «դուրս» էին այդ պայքարից, ամբողջությամբ ու հաստատապես ազատ չէին մեղքի զգացողությունից, ինչպես նաև պետության նկատմամբ իրենց «հավատարմությունն» ապացուցելու խնդիր ունեին»184: ", "Այդուհանդերձ փաստենք, որ անկախ «Մարտի 12-ի» գրականության վերաբերյալ քննադատական  մոտեցումներից  և  հակասական  բնորոշումներից,  թուրքական գրականության մեջ նախկինում երբևէ հեղափոխականի կյանքը բոլոր մանրամասնություններով  չէր  ներկայացվել,  կամ  միայն  հպանցիկ  անդրադարձ  էր կատարվել: Հատկանշական է, որ եթե 1970-ական թթ. չափածո ստեղծագործությունների կենտրոնում  գլխավորապես  «փողոցային  կյանքն  էր»`  քաղաքացիական  պատերազմը, Possible?,  Betraying  the  Event  Constructions  of  Victimhood  in  Contemporary  Culture,  Newcastle  upon  Tyne, Cambridge Scholars Publishing, 2009, p. 10. ապա  արձակ  ստեղծագործությունների  հիմնական  թեմատիկան  բանտն  էր:  Այս ստեղծագործություններն առանձնանում են իրականության կենդանի նկարագրողականությամբ և  առավելապես  խոշտանգումների  տեսարանների մանրամասնություններով,  որոնք  ինչպես  գրականագետ  Ֆ.  Նաջին  է  նշում.  «Ցնցող ազդեցություն են թողնում ընթերցողի վրա»185: ", "Մարտի  12-ի  ժամանակաշրջանը  ներկայացնող  վեպերում  կարևոր  տեղ  են զբաղեցնում  նաև  աշխատավորական  շարժումները`  գործադուլները,  ցույցերը:  Նման վեպերում կարևորվում  էր  հատկապես  այն,  որ թեև աշխատավոր դասը դժվարությամբ էր ընկալում իրականությունն ու չէր հասկանում իր ուժը, սակայն սկսել էր գիտակցել և պահանջել  իր  իրավունքները186:  Հետևաբար  «Մարտի  12-ի  վեպերը»  հասարակական փոփոխվող  գիտակցության  բնութագրերն  են,  իշխող  համակարգի  հետ  ստեղծված հարաբերությունների ձևի  արտացոլումը: ", "Ընդգծենք, սակայն, որ  այս ստեղծագործությունները  ոչ  այնքան  կայուն  արտացոլանք  են,  որքան  ակտիվ  բեկում: ", "Այս տեսանկյունից «Մարտի 12-ի վեպերը» ինչպես «պատմություն կերտող են», այնպես էլ  «պատմության  արտադրանք»,  քանի  որ  այս  վեպերի  հերոսներն  ընդօրինակելի կերպարներ  էին  բազմաթիվ  մարդկանց  համար:  Սրանք յուրատեսակ  «Վերթերի ախտանիշի»187 ազդեցություն ունեին 1970-ական թթ. երիտասարդ ակտիվիստների վրա: ", "Ինչպես  գրաքննադատ  Չ.  Գյունայ-Էրքոլն  է  նշում,  այս  գրականությունը  միայն «Թափանցիկ  պատուհան  չէր,  որի  միջոցով  անցյալը  բացվում  էր  ուսումնասիրության համար».  «Մարտի  12-ի  վեպերը»  և՛  մշակութային,  և՛  հոգեբանական  աշխատանք կատարեցին`  հնարավորություն  տալով  հասնել  անցյալի  լեզվական,  մշակութային, սոցիալ-քաղաքական  կմախքին,  միևնույն  ժամանակ  նպաստել  այդ  կառուցվածքի պատկերմանն ու ձևավորմանը188: ", "«Մարտի  12-ի  վեպերի»  առանձնահատկություններից  է  այն,  որ  հեղափոխական գլխավոր  հերոսը  միաժամանակ  նաև  ճնշումների  ենթարկվող  անհատ  է:  Սովորաբար վեպերի  գլխավոր  հերոսներն  այնպիսի  անձինք  են,  ովքեր  իրենց  ազդեցությամբ կատարված ինքնասպանություններն անվանում են «Վերթերի ախտանիշ»: Տերմինը շրջանառության մեջ է  դրել  ամերիկացի  սոցիոլոգ,  հոգեբան  Դևիդ  Ֆիլիփսը,  որը  ծագում  է  Գյոթեի  «Երիտասարդ  Վերթերի տառապանքները» վեպից: ", "ուղղորդում  կամ  որոշակի  դեր  են  խաղում  դեպքերի  հաջորդական  զարգացման ընթացքում:  «Մարտի  12-ի  վեպերում»,  ընդհակառակը,  հեղափոխական  երիտասարդը ստիպված  է  դիմակայել  իր  գլխին  եկած  «չարիքներին»189:  Այս  ժամանահատվածի քաղաքական  «ճնշվածության»  պատճառը  թերևս  այն  է,  որ  ռազմական  միջամտության ազդեցությունը  թարմ  էր,  գրողի  անձնական  ապրումները  դեռևս  թելադրող  էին  նրա ստեղծագործական  կյանքում,  և  հեղինակն  իր  վեպի  հերոսին  պատմական  այլ համատեքստում  չէր  կարողանում  դիտարկել190:  Ընդ  որում  այդ  հերոսները  ոչ  միայն հեղափոխական  այն  երիտասարդներն  են,  ովքեր  իրենց  կամքով  են  մասնակցել իրադարձություններին,  երբևէ  չեն  հերքել,  որ  քաղաքական  տարր  են  և  հանուն  իրենց գաղափարների  ծանր  պատիժ  են  կրել,  այլև  երբեմն  մանր  բուրժուական  ընտանիքից սերող  «անմեղ»  երիտասարդները191:  Նման  ստեղծագործությունները  սովորաբար  զուրկ են  ժամանակաշրջանի  իրական  նկարագրությունից  և  հեղափոխական  կերպարների օտարման  խրոնիկա  են.  չդիմանալով  ժամանակաշրջանի  ճնշող  և  անդիմակայելի սոցիալ-քաղաքական զարգացումներին` նրանք սկսում են օտարվել իրենց ընտանիքից, ընկերներից, հասարակությունից, որոնց համար պայքար էին մղել: Միևնույն ժամանակ խուսափած կամ փախած մարդկանց կյանքը, նրանց հոգեբանությունը: Որպես կանոն` այդօրինակ  վեպերում  փախուստը  հանգեցրել  է  օտարման  և  հուսահատության ծայրահեղ դրսևորումների, իսկ երբեմն նաև`  մարգինալության: Այլ կերպ ասած` նման ստեղծագործություններում  սոցիալական  տեսակի  կերպարից  անցում  է  կատարվել դեպի  մեկուսացած  անհատը:  Ընդգծենք,  որ  այս  զարգացումները  յուրահատուկ  հիմք հանդիսացան թուրքական գրականության մեջ պոստմոդեռնիզմի հաստատման համար: ", "«Մարտի  12-ի  վեպերը»,  որպես  կանոն,  սկսվում  են  գլխավոր  հերոսին  երկար ժամանակ  հետևելուց  հետո  մի  գիշեր  հանկարծակի  նրա  տուն  ներխուժելով  և  աչքերը կապելով  ոստիկանատուն  տանելով,  իսկ  ավարտվում  նրանով,  որ  այստեղ հարցաքննությունների,  խոշտանգումների  ենթարկվելուց,  մնայուն  հետք  թողող հոգեկան  նվաստացումներից  հետո  հերոսը  դուրս  է  գալիս  բանտից  և  իր  «երկրորդ կյանքում»  հաճախ  հեռացվում,  օտարվում  հասարակությունից192:  Ընդ  որում`  նման վեպերի  հիմնական  բնութագիրը  ոչ  թե  դեպքերի  ստույգ  տարիներն  են,  այլ  դրանցում արտացոլված  ռազմական  միջամտությանը  հաջորդած  ժամանակահատվածը:  Ուստի` դրանց մեծ մասում ոչ թե գործոնն է, այլ պասսիվը: Այսինքն` հեղափոխական շարժումը հետին  պլան  է  մղվել`  իր  տեղը  զիջելով  բռնաճնշումներին  ու  տիրող  վարչակարգի կամայականություններին:  Այս  առումով  պետք  է  փաստել,  որ  «Մարտի  12-ի»  գրեթե բոլոր վեպերում լայն ու ազդեցիկ տեղ են զբաղեցնում խոշտանգումների տեսարանները: ", "Սա  բացատրվում  է  նրանով,  որ  երկրի  սոցիալ-քաղաքական  իրադարձությունները ռեալիստական  ձևով  պատկերելու  գրողների  ցանկությունն  ու  արդյունքները չհամընկան,  քանի  որ  նրանց  մոտ  տեղերով  փոխվեցին  քաղաքական  հայացքներն  ու ռոմանտիկ ընկալումները:  Արդյունքում վեպում  արտացոլվեցին ոչ թե գործողություններն ու ապստամբությունը, այլ ապստամբության սուբյեկտ հանդիսացող «68-ի  սերնդի»  պարտությունից  հետո  ստեղծված  վիճակը:  Թուրք  գրականագետ  Օ. Թյուրքեշը, քննադատելով գրողների այս մոտեցումը, գրում է. «Հարցաքննությունների և բանտային  պատմությունների  բնական  արդյունքն  այն  էր,  որ  հեղափոխականները հանդես  եկան  զուտ  որպես  ազդեցության  ենթարկված  կամ  ճնշված  անձինք:  Այս վեպերում  ներկայացվեց  ոչ  թե  նրանց  աշխարհայացքը,  գործունեությունը,  թե  ինչու  և ինչպես  են  ապստամբել,  այլ  ձերբակալություններով  սկսվող  պարտության հոգեբանությունը»193: Ի վերջո գրաքննադատը եզակացնում է, որ «Իրականում «Մարտի են դեպի ժողովրդական հեքիաթները, երգերը, թյուրքուները»194: ", "Բռնությունների տեսարանների գերակայության մասին գրաքննադատ Մ. Բելգեի տեսակետը  ևս  ուշագրավ  է:  Ըստ  նրա`  դրանց  առանձնահատկությունն  ու  արդյունքն այն  է,  որ  հնարավորություն  են  տալիս  խոշտանգում  երևույթը  դիտարկել  ոչ  թե  որպես բացառիկություն,  այլ  որպես  կառավարման  հաստատված  կարգ`  իր  սպասարկու գաղափարախոսության  հետ  միասին:  Հետևաբար  այս  վեպերը  «խոշտանգումների  ու s. 80-81. հանցավորության միջև ստեղծված գաղտնի հավասարակշռության» ապացույցներ են195: ", "Հատկանշական  է,  որ  պետության  դաժանությունը  երբեմն  անհասկանալի  ու անտրամաբանական  է  թվում,  քանի  որ  հստակ  սահմաններ  չկան  խոշտանգվողի  ու խոշտանգողի  գաղափարախոսության  միջև:  Այս  ձախողումը,  ինչպես  նաև  այն,  որ Թուրքիայում քաղաքականությունը չէր ընդունվում որպես կամավոր և պատասխանատու  գործունեության  ոլորտ,  ըստ  Ս.  Ըրզըքի,  ժողովրդավարական քաղաքացիության  թերզարգացած  կոնցեպցիայի  ազդանշանն  էր196:  Նշենք  նաև,  որ «Մարտի  12-ի  վեպերում»  բռնությունների  թեմատիկացումը,  հնարավոր  է,  որոշակի քարոզչական  նպատակներ  է  հետապնդել,  քանի  որ  փոխանցում  էր  դրանց  ողջ սարսափը:  Մյուս  կողմից  այն  կարևոր  նշանակություն  ուներ  և՛  գրողի,  և՛  ընթերցողի համար:  Մասնավորապես`  ընթերցողը  կտտանքների  տեսարանների շնորհիվ հնարավորություն  էր  ստանում  վեպի  հերոսների  աշխարհ  ներթափանցել,  հասկանալ նրանց ապրումներն ու խոհերը, իսկ գրողը պետք է պատմեր իր այդ հիշողությունները, որպեսզի կարողանար ապրել դրանց հետ197: ", "«Մարտի վեպերը»  պատմում են  պետության  պաշտոնական գաղափարախոսության դեմ ուղղված հանցանքի երկու  տեսակի մասին` «հանցագործություն», որը կատարվել էր  պետության դեմ ձախակողմյան Arcadia,  №  3,  2005,  p.  8.  Մինչդեռ  շատերը,  մասնավորապես  ֆրանսիացի  փիլիսոփա,  սոցիոլոգ  Մորիս Հալբվաքսը  իր  «Հավաքական  հիշողություն»  (La Mémoire Collective)  աշխատության  մեջ  առաջ  է  քաշում այն  միտքը,  որ  շարադրանքը  վերացնում  է  հիշողությունը,  քանի  որ  սառեցնում  է  հիշողության  շարժը, աղճատում  նրա  բնույթը:  Սակայն  հիշողությունն  անխուսափելիորեն  բացառում  է  այլ  անձանց հիշողությունները, վիպագրությունը պատասխանատու չէ ներկայացնելու միայն ճիշտը, ուստի` կարող է միավորել այնպիսի դրվագներ, որոնք երբևէ չեն կարող ներառվել ինքնակենսագրության մեջ: Եվ քանի որ գրականությունը  պարտավորված  չէ  ներկայացնել  ժամանակակից  իրականությունը,  այն  կարող  է բացահայտել ժամանակ սկզբունքային տպավորություն  թողնելով,  որ  «սա  զուտ  գեղարվեստական  գրականություն  է»:  Սոցիոլոգը  պնդում  է,  որ հիշողությունը  մի  կողմից  կախված  է  այն  խմբից,  որում  ապրում  է  անհատը,  մյուս  կողմից`  այն կարգավիճակից,  որն  ինքն  ունի  տվյալ  խմբի  մեջ:  Որպեսզի  հիշի,  անհատը  պետք  է  իրեն  «տեղավորի» հավաքական  մտածողության  հոսանքի  մեջ:  Արդյունքում,  ըստ  Հալբվաքսի,  գոյություն  ունի  մաքուր անհատական  հիշողություն,  այսինքն`  այն  հիշողությունները,  որոնք  պատկանում  են  միայն  անհատին կամ  որի  միակ  աղբյուրն  անհատն  է:  Սակայն  տեսաբանների  մեկ  այլ  խումբ  («էության  ավանդույթի» կողմնակիցներ)  կարծում  է,  որ  հիշողությունը  մասնավոր  երևույթ  է:  Դեռևս  Արիստոտելի  կողմից  առաջ քաշված այս ավանդույթը հիմնված է այն դատողության վրա, որ հիշողությունն անհատի երբևէ ապրածի ու  լսածի,  զգացածի,  մտածածի  արտահայտությունն  է:  Ուստի`  հիշողությունը  սուբյեկտիվ  փորձ  է,  այն պատկանում է անհատին` օգնելով ստեղծել իր նույնականությունը` վերջինիս մյուսներից տարբերակելու միջոցով: Տե՛ս, Ricoeur P., Memory, History, Forgetting, Chicago, 2004, p. 559 - 560. ճշմարտությունը` իրականության միևնույն մասին կազմավորումներն ու գաղափարախոսությունը  պաշտպանելու համար, և ձախակողմյան  շարժման  մասնակիցների  նկատմամբ  պետական  պաշտոնյաների չարաշահումներ`  խոշտանգումներ,  առանց  դատի  մահապատիժ:  Ըստ  էության,  այս  2 տեսակ հանցանքներն էլ վեպերում դիտարկվում են որպես ագրեսիա198: ", "Պետք է նշել, որ թուրքական քաղաքական վեպերի առանձնահատկություններից է  այն,  որ  շարադրանքը  կառուցված  է  զոհերի  անմեղության  շուրջ`  առանց  ընդունելու նրանց  քաղաքական  ուժը,  նպատակները  կամ  գործունեությունը:  Զոհի  կերպարի կառուցվածքը  նպատակ  ունի  կարեկցանք  ու  զայրույթ  առաջացնել  իր  նկատմամբ, սակայն  սա  նաև  հեգնական  կերպով  զուգամիտվում  է  ճնշող  պետության գաղափարախոսության  հետ,  թե  «ժողովուրդը  թերզարգացած  է  և  ղեկավարման  ու պատիժների կարիք ունի»199: Ընդ որում այս վեպերում մեղավորի և անմեղի իրավական, բարոյական  և  քաղաքական  հասկացությունների  բարդ  դիալեկտիկան  հաճախ դժվարություններ է առաջացնում խոշտանգողի ու խոշտանգվողի կոնցեպտուալիզացման  հարցում,  անգամ  երբ  վերջիններս  ծայրահեղ  բռնությունների օբյեկտ են200: ", "Հատկանշական  է,  որ  այս  արձակ  ստեղծագործություններում  մեղավորի  ու անմեղի  հարցադրման  երկու  այլընտրանքային  հիմնավորում  է  ներկայացվում. առաջինն ընդունում էր, որ ըստ օրենքի հեղափոխականները մեղավոր էին, սակայն այլ սոցիալական  արժեքների  տեսանկյունից  սխալ  էր  օրենքը,  իսկ  մյուսը,  որ հեղափոխականներն  անմեղ  էին,  մեղավոր  էին  նրանք,  ովքեր  անիրավացիորեն խստացնում  էին  օրենքները:  Քաղաքական  վեպերի  առաջին  ալիքում  գերիշխում  էր երկրորդ  պահանջին  հետևելու  և  հեղափոխականների  անմեղությունը  հաստատելու միտումը:  Հետևաբար  նման  ստեղծագործություններում  խոշտանգումների  շեշտումը նպաստում էր  անմեղության գիտակցության  ամրապնդմանը, քանի որ խոշտանգումների  էին  ենթարկվում  նրանք,  ովքեր  ընդդիմանում  էին  համակարգին,  և այս  համատեքստում  պետությունն  անառարկելիորեն  անարդար  էր:  Հետևաբար շեշտելով  պետության  հանցավորությունը`  որպես  հակադրություն  հեղինակները ընդգծում էին զոհերի անմեղությունը201: Այս ստեղծագործություններում անմեղությունը շեշտադրվում  է  հատկապես  այն  դրվագներում,  երբ  ձախակողմյան  շարժման քաղաքական  ծրագիրը  ներկայացվում  է  ոչ  թե  որպես  կապիտալիզմի  վարչակարգը վերացնելու  պահանջ,  այլ  որպես  սոցիալական  արդարության  կոչ,  քանի  որ  ինչպես  Մ. Բելգեն  է  նշում.  «Երիտասարդությունը  ճնշումների  էր  ենթարկվում  նրա  համար,  որ ցանկանում  էր  այն,  ինչին  ձգտում  էր յուրաքանչյուր  ճշմարիտ  առաջադեմ  ու «ազգայնական» անհատ»202: ", "«Մարտի  12-ի»  գրական  գրեթե  բոլոր  ստեղծագործություններում  ընդգծված  է դատարանների  զուտ  ձևական  գոյությունն  ու  այդ  դրության  հետ  հասարակության համակերպվածությունը:  Որոշ  գրողներ  իրենց  ստեղծագործություններում  շեշտում  են, որ  այդ  ժամանակաշրջանում  քաղաքական  որակումներից  զերծ  դատարան  չկար: ", "Ուստի`  «քաղաքական  դատ»  հասկացությունը  վեպերում  կիրառվում  է  ամենալայն իմաստով, քանի որ քրեական օրենսգրքի որևէ կետի  խախտումը կամայականությունների  առիթ  էր  պետության  համար:  Այս  տեսակ  դատարաններում որոշումները  նախօրոք  հայտնի  էին,  և  սա  մի  միջոց  էր,  որ  լայնորեն  կիրառվում  էր ավտորիտար  վարչակարգում  ճնշումներ  գործադրելու  համար203:  «Մարտի  12-ի վեպերում»  դատարանները  հիմնականում  պատկերված  են  որպես  համակարգի խամաճիկ.  սա  մի  կառույց  էր,  որ  ենթադրվում  է`  պետք  է  լիներ  անկողմնակալ  ու անկախ,  սակայն  իրականում  դատավորները,  որոնք  սովորաբար  պատկերված  են որպես  անտարբեր,  մեխանիկական  ու  մարդկայնությունից  հեռու  ռոբոտներ,  իրենց խնդիրն էին համարում լոկ ավարտին հասցնել սկսված գործընթացը: Հատկանշական է, որ այս ստեղծագործությունների դատավարության դրվագներում գրեթե բացակայում են մեղադրական  ելույթներն  ու  պաշտպանական  ճառերը:  Նման  տեսարաններում հերոսները կարծես վերացած են միջավայրից, պարփակված իրենց ներաշխարհում, լուռ են  ու  հանգիստ:  Որևէ  մեկը  չի  ջանում  պաշտպանել  իրեն,  պայքարել,  պատմել խոշտանգումների,  անիրավությունների  ու  անօրինականությունների  մասին,  քանի  որ հայտնի է, թե ինչ նպատակով են դատարանում և գիտակցում են, որ արդեն անիմաստ է «բղավել»204: ", "«Մարտի 12-ի վեպերում» առաջ է քաշված նաև օրենքի և գաղափարախոսության հարաբերությունների  խնդիրը:  Նման  ստեղծագործություններում  հարցադրումներն այսպիսին  են`  օրենքը  հասարակության  նկատմամբ  խճճված  դիրքորոշումների, արժեքների և տեսությունների արգելքը վերացնելու համար կարո՞ղ է արդյոք վերածվել գաղափարախոսության  կամ  դառնալ  գերակա  գաղափարախոսության  մի  մասը, ինչպես  նաև  հնարավոր  է  արդյոք,  որ  դատավորը  վճիռ  կայացնելիս  զերծ  մնա  իր անձնական քաղաքական հայացքներից և անկողմնակալ լինի 205: ", "«Մարտի  12-ի  վեպերի»  մի  յուրահատուկ  և  ինչ-որ  տեղ  նոր  կերպարներից  է կինը206: Սրա պատճառներից կարելի է համարել նաև այն հանգամանքը, որ 1970-ական թթ. թուրքական գրականության ասպարեզ մուտք գործեցին մեծ թվով կին գրողներ, ինչն ակնհայտորեն կրթական, հասարակական զարգացումների յուրահատուկ դրսևորումներից  էր207:  Այնպիսի  հայտնի  վիպասաններ,  ինչպես  Ֆյուրուզանը,  Ադալեթ Աղաօղլուն,  Սևգի  Սոսյալը,  Փընար  Քյուրը,  Լեյլա  Էրբիլը,  Նազլը  Էրայն  է  կարևոր  դեր ունեցան գեղարվեստորեն  ներկայացնելու,  գրականության  նկարագիրը  որոշակիացնելու գործում208:  Այս  հեղինակները,  լինելով  հեղափոխական  մտավորական  կանայք  և  իրենց խնդիրը  համարելով  խոսել  ռազմական  միջամտության  ժամանակաշրջանում թուրքական  հասարակության  մեջ  մտավորական  ձախակողմյան  շարժման  մասնակից կնոջ  կարգավիճակի  մասին,  որպես  ստեղծագործության  գլխավոր  հերոս  ընտրեցին նրան,  փորձեցին  ներկայացնել  վերջինիս  նկատմամբ  հասարակական  վերաբերմունքն ու  այն  գինը,  որը  կինը  պետք  է  վճարեր  «հեղափոխական»  լինելու  համար:  Ավելին` ինչպես  թուրքական  գրականության  ուսումնասիրությամբ  զբաղվող  Ս.  Էրոլն  է  նշում. «շեղվածություն», բնորոշում է որպես քաղաքական պաթոլոգիա: Տե՛ս, Blotner J., նշվ. աշխ., էջ 84-88: ", "գրականության մեջ, սակայն այն ազդեցիկ դարձավ միայն 1960-ական թթ.: Թուրքական ֆեմինիզմի մասին տե՛ս Safaryan A., On The History of Turkish Feminism, Iran and the Caucasus, Volume 11, Issue 1, 2007, pp. 141- Periodical for the Languages, Literature and History of Turkish or Turkic, Vol.4/8, 2009, s. 1663. «Այս  կին  գրողները,  ֆեմինիստական  տեսանկյունից  ուսումնասիրելով  սեփական  անձ, օտար, հասարակություն, ընտանիք, գիտելիք և մտավորականություն հասկացությունները, «համապարփակ (ունիվերսալիստական) ճառերի սուտ վերացականությունը (աբստրակցիանները) փոխարինեցին յուրահատուկ հասկացություններով»»209:  Հատկանշական  է,  որ  նման  վեպերում,  որպես  կանոն, հեղինակը  ստեղծագործության  սյուժեն  կառուցում  է  հեղափոխական  և  բուրժուա կանանց  կերպարների  հակադրությամբ:  Եթե  վերջինը  «կատարյալ  սպառող  է»,  ով նյութական բարօրության  համար  նախընտրել է  հայրիշխանությունը,  ապա հեղափոխական  կինը  «տգետ  է,  գրեթե  վայրի  էակ,  ով  կանացի  մարմինը  դիտարկում  է զուտ որպես վերարտադրության միջոց»210: Այս չափազանցված, սակայն անժխտելիորեն ազդեցիկ  նկարագրությունը  թույլ  է  տալիս  հասկանալ  ժամանակի  թուրքական հասարակության  ավանդական  հայրիշխանությունը,  որի  դեմ  պայքարում  էր հեղափոխական կինը: Նման ստեղծագործությունների սյուժեն կառուցված է այնպես, որ ցույց  է  տալիս  հեղափոխական  յուրաքանչյուր  դրսևորման  դեմ  բոլոր  միջոցներով պայքարելու  պետության  քաղաքականությունը:  Ուստի`  «Մարտի  12-ի  վեպերի»  կին հերոսները  պատժվում  են  առանց  սեռային  խտրականության`  մերժելով  նրանց կանացիությունը,  դատապարտելով  որպես  «տղամարդանմանի»  կամ  նրանց  հետ վարվելով  որպես  անբարոյականների211:  Հիշյալ  ստեղծագործությունները  փաստում  են նաև,  որ  հեղափոխությունը  շարժման  մասնակից  կանանց  համար  գործելու, ինքնաարտահայտվելու,  և՛  որպես  խումբ,  և՛  որպես  անհատ  իրենց  բոլոր հնարավորություններն իրացնելու հարթակ էր212: Մինչդեռ ձախակողմյան շարժումը ևս մերժում էր կանանց արտոնություններ տալու խնդիրը: Սա բացատրվում էր նրանով, որ այդ  տասնամյակում  անկախ  կանանց  քաղաքական  գործունեությունն  ավելորդ  էր  և չպահանջված:  Միևնույն  ժամանակ  տեսակետ  կար  նաև,  որ  հատուկ  խմբերի  անջատ գործունեությունը կթուլացներ ընդհանուր  առաքելությունը: ", "Ըստ էության ձախակողմյան  հեղափոխական  շարժումը  ևս  ընդգծված  հայրիշխանական  էր,  և and Culture 14.1, Purdue University Press, 2012, p. 3. Languages, Literature and History of Turkish or Turkic Volume 7/4, Ankara, 2012, p. 775. որպեսզի  կինն  ընդգրկվեր  շարժման  մեջ,  պետք  է  գործեր  ինչպես  տղամարդը, խուսափեր կանացի հանդերձանքից, ազատվեր բուրժուական կենսակերպի նկատմամբ իր հակումներից213: Ավելին հեղափոխական տղամարդու համար կնոջ գործունեությունն անգամ «քաղաքականություն» բառով բնորոշելի չէր, քանի որ քաղաքականությունն այն էր,  ինչ  անում  էր  տղամարդը:  Մինչդեռ  կնոջ  դեպքում  այն  կամ  «բարեգործություն»  էր, կամ «ծառայություն», իսկ երբեմն էլ դիտվում էր որպես «սանձարձակ պահվածք»214: ", "Ընդհանուր առմամբ կարելի է ասել, որ «Մարտի 12-ի վեպերում» կինն օժանդակ կերպար  էր  բացառապես  տղամարդ  հերոսների  նկարագիրն  ամբողջացնելու  համար: ", "Նշենք  նաև,  որ  վեպերի  կին  հերոսների  միջոցով  գրողները  փորձել  են  պարզաբանել «հայրիշխանական»  համակարգում  միջանձնային  հարաբերությունները:  Այսպես` գրաքննադատ  Չ.  Գյունայ-Էրքոլը նշում է,  որ «Այդ օրերին բացարձակ առանձնահատկությունների  վրա  հենվող  «տղամարդ»  հասկացությունը  հետզհետե փոխարինվում  էր  «առնականություն»  պլյուրալիստական  հասկացությամբ,  և  թեև  այն բնութագրում  էր  միմյանցից  բոլորովին  տարբեր  ու  բարդ  հասարակական  սեռային դերերը,  այնուհանդերձ «առնականությունը»  ձևավորվում  էր «կանացիություն» հասկացության  հակադրությամբ»215:  Գրականագետը  միաժամանակ  «Մարտի  12-ի վեպերը»  դիտարկում  է  որպես  չափազանցված  առնականության  քննադատություն  և առաջ  քաշում  այն  վարկածը,  որ  չափազանցությունն  այս  վեպերում  օգտագործվել  է որպես  իշխանության  չարաշահման  փոխաբերություն:  Ընդ  որում  առնականությունը տարբեր  կերպ  է  դրսևորվում  կին  և  տղամարդ  գրողների  ստեղծագործություններում: ", "Մասնավորապես`  եթե  տղամարդ  գրողներն  այն  դիտարկում  են  հերոսի  ներքին` բնական  առնականության  պրիզմայով,  ապա  կին  գրողները  ձգտում  են  ընդլայնել  այս հասկացության  նեղ  մշակութային  սահմանները`  դրա  դրսևորման  ձևերը  բացատրելով գենդերային  տարբերություններով:  Այսինքն`  նմանօրինակ  ստեղծագործությունները ցույց  են  տալիս,  թե  ինչպես  է  ձևավորվում  առնականությունն  անկախ  բոլոր տրավմատիկ  փորձերից,  որոնք  ուղղված  էին  ոչնչացնելու  այն,  բացահայտում  էին Press, Knoxville, 1995, p. 14. Yaklaşımlar, ISSN 1307-0932, Sayı 5, 2008, s. 159-160. ժամանակի  «Բիհրուզ  բեյի  ախտանիշի»216պատճառը:  Հավելենք  նաև,  որ  քաղաքական արձակում  հիմնականում  այս  տրավմատիկ  քաջությունն  է  ազդեցիկ  գործոն  դառնում, որպեսզի  խոշտանգումների ենթարկված, հասարակությունից մեկուսացած հեղափոխական կինը շարունակի ապրել217: ", "Հարկ  է  նշել,  որ  թեև  այս  ժամանակաշրջանի  ստեղծագործությունների  հիմքում նույն` 1971 թ. մարտի 12-ի դեպքերն են, սակայն նրանցից յուրաքանչյուրն ընկալվում է յուրովի:  Սա  բացատրվում  է  նրանով,  որ  գրողները  տարբեր  ստեղծագործական անհատականություններ  են,  տարբեր  են  նաև  նրանց  աշխարհընկալումներն  ու գեղագիտական  մոտեցումները:  Բացի  այդ`  ինչպես  արդեն  նշվել  է,  վեպերի  մեծ  մասի հեղինակներն  ուղղակի  կամ  անուղղակի  կերպով  շարժումներին  մասնակցած  և  իրենց տեսակետների  համար  քաղաքական  հետապնդումների  ենթարկված  գրողներ  են:  Եվ քանի  որ  վերջիններս  ազատ  արտահայտվելու  հնարավորություն  ունեին  միայն  իրենց ստեղծագործություններում, ապա դրանք էլ գլխավոր հերոսի և հեղինակի քաղաքական հայացքների  շնորհիվ  ուղղակիորեն  դարձել  են  գաղափարախոսություն218:  Անհրաժեշտ է  նաև  շեշտել,  որ «Մարտի  12-ի  վեպերը»,  միայն  պատմական  դեպքերի հերթագրությունը,  գործադրվող  ճնշումները,  բռնակալությունը  ներկայացնելուց  զատ երբեմն  համեմատական  կարգով  արտացոլել  են  նաև  արտաքին  աշխարհը:  Նրանցում անդրադարձ  է  կատարվել  բանակի  ներսում  տեղի  ունեցող  գործընթացներին, ձախակողմյան  շարժման  ներքին  պառակտումներին,  շարժման  ինքնաքննադատական մոտեցումներին, բուրժուա հեղափոխականների, հեղափոխական-բանվոր դասակարգերի  միջև  եղած  ընդհանուր  խնդիրներին,  ինչպես  և  1960  թ.  ռազմական հեղաշրջումից հետո հռչակված սահմանադրությամբ ամրագրված կերպ  բնորոշելով  Ռեջաիզադե  Էքրեմի  «Սեր  մեքենայի  հանդեպ»  (“Araba  Sevdası”)  նշանավոր  վեպի գլխավոր հերոսին: Այս տերիմինով են թուրքական իրականությունում բնորոշում այն մարդուն, ով սնոբ է, հեռացել է իր սեփական մշակութային արժեքներից ու համակվել արևմտյան մշակույթով: «Բիհրուզ բեյը» նաև  մարմնավորում  է  կանանց  հատուկ  հետաքրքրություններն  ու  վարվելաձևերը,  ինչպես  նաև տղամարդկային գծերից ազատվելու ձգտումները: Ըստ Շերիֆ Մարդինի` Բիհրուզ բեյը մարտահրավեր է հասարակական  նորմերին:  Նրա  նկատմամբ  հակակրանքը  մշակութային  անհանդուրժողականության արդյունք  է:  Հեղինակն    նշում  է,  որ  1960-ական  թթ.  Թուրքիայում  նման  «քավության  նոխազ»  էր  դարձել նաև  սոցիալիզմը,  այլ  կերպ  ասած`  1960-ական  թթ.  վերջին  սոցիալիզմի  գաղափարախոսության հետևորդները մշակութային առումով օտարված նոր «Բիհրուզ բեյեր» էին: Տե՛ս, Mardin Ş., Religion, Society and Modernity in Turkey, New York, 2006, p. 140, 163. սահմանափակումներին,  որոնք  հիմնականում  վերաբերում  էին  քաղաքականության, մշակույթի  և  գրականության  մեջ  ձախակողմյան  սոցիալիստական  գաղափարների տարածումը բացառելուն219: Ուստի` այս վեպերը չպետք է ընկալել միայն որպես 1971 թ. մարտի  12-ի  դեպքերի  վկայագրություն-պատմագրություն,  ձերբակալությունների, կեղեքումների  մասին  պատմող  սահմանափակ  ստեղծագործություններ,  քանի  որ իրականում  դրանք  1970-ական  թթ.  Թուրքիայում  հասարակական  զարգացումների գեղարվեստական  արտացոլումներն  էին:  Այս  առումով «Մարտի  12-ի  վեպը» միջանձնային-սոցիալ-քաղաքական  քննադատություն  է.  կտտանքների  հետևանքով առաջացած հոգեբանական ցնցումները, միջսեռային, միջանձնային հարաբերությունները,  հերոսների  եսի  պառակտումը,  նրանց  ընտանիքներն  ու հարազատների  հետ  ունեցած  հարաբերություններն  իրենց  անդրադարձն  են  գտել  այս ստեղծագործություններում:  Հետևաբար,  ինչպես  գրաքննադատ  Չ.  Գյունայ-Էրքոլն  է նշում. ««Մարտի վեպերը» քաղաքական փուչիկ չէին, որ գաղափարախոսությունների  երկինք  էին  բաց  թողնվել:  Դրանք  սոցիալիստական ռեալիստական  վեպեր չէին,  որ  կոչված  էին  սոցիալիզմի  ոգով  համակարգել աշխատավոր  խավի  դաստիարակությունը:  Այս  վեպերը  սովորական  մարդկանց  և առօրեա  կյանքի  առանձնահատուկ  պատմություններ  էին,  որոնք  բացահայտում  էին Թուրքիայի քաղաքացիների հիասթափությունն  արագ  փոփոխությունների ժամանակաշրջանում»220: ", "Հարկ  է  նշել  նաև,  որ  1970-ական  թթ.  երկրորդ  կեսին  երկու  շրջադարձային փոփոխություն  տեղի  ունեցավ  թուրքական  քաղաքական  վեպի  ժանրի  համար:  Նախ` աջակողմյան  գրողները  սկսեցին  հրատարակել  վեպեր`  ներկայացնելով  պատմության իրենց մեկնաբանությունն ու ռազմական միջամտության  այլընտրանքային ծագումնաբանությունը: Այս վեպերը յուրատեսակ մարտահրավեր էին ականատեսների վկայություններին,  ակտիվորեն  պաշտպանում էին  պետության վարած քաղաքականությունն ու  արդարացնում  աջակողմյան երիտասարդության և մասնավորապես  «գորշ  գայլերի»  ահաբեկչական  գործողությունները,  որոնք  ուղղված էին  Թուրքիայում  ձախակողմյան  շարժումը  վերացնելուն221:  Բացի  այդ`  ռազմական միջամտությունից  հետո  քաղաքականացված  արձակի  աննախադեպ  վերելքն  ու  դրանց միջոցով իրադարձությունների ցավագին գնահատականները քննադատական մոտեցում ցուցաբերելու խնդիր առաջացրեցին: ", "Ընդհանուր  առմամբ  «Մարտի  12-ի»  քաղաքականացված  արձակում  կարելի  է առանձնացել մի քանի հիմնական ուղղություն` ա) վեպեր, որոնք դեպքերը քննում են  ամբողջությամբ գերակա գաղափարախոսության  առաջացրած  պատճառներով  ու  համակարգի  արժեքային դատողությամբ,  հանգեցնում  են  նրան,  որ  հեղափոխականն  ինքն  իր  հանդեպ քննադատական մոտեցում ցուցաբերի (Թարըք Դուրսուն «Եվ նորից բացվեց օրը» (“Gün Döndü”),  Էմինե Ըշընսու «Ծակոց» (“Sancı”),  Թարըք  Բուղրա «Ախ, իմ երիտասարդություն» (“Gençliğim Eyvah”)) բ)  վեպեր,  որոնք  ոչ  այլ  ինչ  են,  քան  երիտասարդներին  նվիրված մահախոսականներ (Ֆյուրուզան «47-ականներ» (“47'liler”), Փընար Քյուր «Վաղը» (“Yarın Yarın”), Սամիմ Քոջագյոզ «Բանավեճ» (“Tartışma”)) գ)  վեպեր,  որոնց  հեղինակները  մարտի  12-ի  ռազմական  միջամտության ականատեսն են և իրենց ստեղծագործություններում ներկայացրել են ժամանակաշրջանի  իրականությունը  (Մելիհ  Ջևդեթ  Անդայ  «Գաղտնի  հրաման»  (“Gizli Emir”),  «Իսայի  օրագիրը»  (“İsa'nın  Güncesi”),  Սևգի  Սոսյալ  «Կեսօրը  Յենիշեհիրում» (“Yenişehirde  Bir  Öğle  Vakti”),  «Արշալույս»  (“Şafak”),  Յըլմազ  Գյունեյ  «Անտարբեր» (“Salpa”), «Մեղադրյալ» և «Բանտախուց» (“Sanık”, “Hücre”)) դ)  վեպեր,  որոնց  առանցքային  հերոսը  մանր  բուրժուա  մտավորականն  է  (Օղուզ Աթայ «Անհաղորդները» (“Tutunamayanlar”),  «Վտանգավոր խաղեր»  (“Tehlikeli Oyunlar”), Չեթին  Ալթան  «Վիսկի»  (“Viski”),  «Մի  բուռ  երկինք»  (“Bir  Avuç  Gökyüzü”),  Ադալեթ Աղաօղլու «Հարսանիքի գիշերը» (“Bir Düğün Gecesi”)) ե)  վեպեր,  որոնցում  մարտի  12-ի  ժամանակաշրջանը  զուտ  մթնոլորտ  է  (Օքթայ Ռըֆաթ  «Մի  կնոջ  պատուհանից» (“Bir  Kadın  Penceresinden”),  Սևինչ  Չոքում «Դժվարություն» (“Zor”),  Թեզեր  Օզլու «Իմ  մանկության  սառը  գիշերները» (“Çocukluğumun Soğuk Geceleri”))222: ", "Հարկ  է  նշել  նաև,  որ  չնայած  «Մարտի  12-ի»  հարուստ  «ժառանգությանը»` գրական  այս  շարժման  ոչ  բոլոր  օրինակները  կարող  են  ընդգրկվել  «ասելիք  ունեցող» վեպերի  գլխագրի  տակ,  քանի  որ  դրանք  այլ  նպատակներ  են  հետապնդում:  Այս վեպերում  քաղաքականությունը  ոչ  թե  կողմերից  մեկին  հետևելու  ընտրություն  կամ կուսակցության գաղափարախոսության ընդօրինակում է, այլ ծառայում է պետությանը` նրա  շահերին  և  ուղուն223:  Այս  առումով  կարելի  է  ասել,  որ  թուրքական  գրականության մեջ քաղաքականությունը հիմնականում անբացառելի բաղկացուցիչ է եղել, և դիպուկ է գրականագետ Ս. Ըրզըքը, երբ թուրքական գրականության քաղաքականացված բնույթը համեմատում  է  Ստենդալի`  «ատրճանակի  կրակոց»  փոխաբերության  հետ:  Նա մասնավորապես  գրում  է.  «Անգամ  ժամանակակից  թուրքական  արձակում,  որն աներկբա  կերպով  հետևում  է  գոյություն  ունեցող  սուբյեկտիվությունը  պատկերելու արևմտյան  վիպագրության  ավանդույթին,  քաղաքականությունը  երբևէ  համերգի  կեսին հնչած  ատրճանակի  կրակոց  չի  եղել»224:  Հետևաբար  թուրքական  գրականության  մեջ վեպերի քաղաքականացման գործընթացն ինքնին միանշանակ չէ, դրա գեղարվեստական  արտահայտման  ձևերը  բազմազան  են  ու  բազմաբնույթ:  Ըստ խորհրդային գրականագետ Ս. Ուտուրգաուրիի` որպեսզի հնարավոր լինի բացահայտել արձակում  այս գործընթացի  առաջատար միտումները,  անհրաժեշտ է քաղաքականացված գրականության հոսքից առանձնացնել այն ստեղծագործությունները,  որոնք  լիովին  համապատասխանում  են  քաղաքական  վեպի ժանրին:  Նա  քաղաքականացված  արձակի  երեք  տարատեսակ  է  առանձնացում`  ա) վավերագրական  (դոկումենտալ)-քաղաքական,  բ)  բելլետրիստական-քաղաքական  և  գ) սուբյեկտիվ-հոգեբանական քաղաքական225: ", "ա) վավերագրական (դոկումենտալ)-քաղաքական վեպեր Չբացառելով պատմական նյութի գեղարվեստական յուրացման որը  պայմանավորված բազմազանությունը, годов, Реализм на новом этапе, Москва, 1982, стр. 79. ստեղծագործական հեղինակի է անհատականության  առանձնահատկությամբ`  այս ժանրին բնորոշ գիծը պատմականությունն  է:  Ուստի`  նման  ստեղծագործությունները  հիմնված  են փաստաթղթերի,  իրական    գործոնների  վրա,  որոնք  ոչ  միայն  սկզբնաղբյուր  են  կամ նախատիպ,  այլև  դրանց  ամբողջական  կառուցվածքը:  Միևնույն ժամանակ փաստագրական  նյութի  հիման  վրա  կառուցված  գրական  ստեղծագործություններում կարևորվում է փաստի գեղարվեստական գեղագիտական ընկալումը, իմաստավորումը, ինչպես  նաև  հեղինակի  աշխարհայացքը,  նրա  գեղագիտական  իդեալը,  այդ  իդեալի սոցիալական բովանդակությունը և վերջո հեղինակի կուսակցական պատկանելությունն  ու  քաղաքական  հայացքները226:  «Մարտի  12-ի»  փաստագրական- քաղաքական  ամենատիպիկ  վեպը  թերևս  Սամիմ  Քոջագյոզի  «Բանավեճ»  (“Tartışma”) վեպն է: ", "Առհասարակ փաստագրությունը բնորոշ է հեղինակի ստեղծագործություններին:  Փաստագրական  բնույթ  ունի  նաև  նրա  դիլոգիան` («Գլխարկավորները»  “Kalpaklılar”)  («Սրընթաց»  “Doludizgin”),  որոնք  նվիրված  էին  1919- արտացոլել է  1969-ից  մինչև  1971  թ.  մարտի  12-ի  ժամանակահատվածը` առանձնացնելով հատկապես «Արյունոտ կիրակիի» իրադարձությունները և մարտի 12- ի  ռազմական  միջամտությունից  հետո  ձախակողմյան շարժման  նկատմամբ զինվորական վարչակարգի բռնաճնշումները: Հեղինակը միևնույն ժամանակ փոխանցել է նաև մտավորականության և ուսանողության գաղափարախոսական տարաձայնությունների լարված մթնոլորտը: ", "Վեպի պատկերման արտահայտչականությունը  հարստացված  է  վավերագրական  նյութերով`  թերթերից քաղվածքներով,  որոնք  վերաբերում  էին  հատկապես  Ստամբուլում  Իսրայելի հյուպատոսի առևանգման առնչությամբ զինվորական վարչակարգի կողմից տարածված հայտարարությանը:  Վերջինս  պարտադրում  էր  անմիջապես  ոստիկանություն ներկայանալ  բոլոր  այն  գիտնականներին,  լրագրողներին,  կուսակցությունների  ու արհմիությունների  անդամներին,  գրողներին,  ում  անունը  նշված  էր  հայտարարության մեջ:  Վեպի  կերպարները  հիմնականում  հորինված  են,  որոնք  բացառությամբ  գլխավոր հերոսի,  անգամ  անուն  չունեն:  Մինչդեռ  վեպում  ծավալվող  գործողությունները համապատասխանում  են  պատմական  իրադարձություններին:  Մասնավորապես` անանուն  խմբի կողմից  ՆԱՏՕ-ի ռադիոտեղորոշիչ կայանից օտարերկրյա զինծառայողների  առևանգումը,  որի  արդյունքում  սպանվեցին  և՛  պատանդները,  և՛ առևանգիչները, միանգամայն համապատասխանում է իրականությանը: ", "բ) բելլետրիստական քաղաքական վեպեր Այս  վեպերը չունեն գեղարվեստական մասշտաբայնություն և վառ արտահայտված յուրօրինակություն: Խորհրդային հետազոտող Վ. Բելինսկին նշում է, որ բելլետրիստիկան արտահայտում է «ներկայի, բանաստեղծական մտքի և օրվա հարցերի կարիքները»  և  այս  իմաստով  նմանվում  «բարձր  գրականությանը»`  մշտապես փոխազդեցության  մեջ լինելով  վերջինիս  հետ227:  Սակայն  հարկ  է  նշել,  որ բելլետրիստիկան,  արձագանքելով  իր  ժամանակի  գրական-հասարակական  հովերին, արժեքային  համակարգով  միատարր  չէ.  երբեմն  յուրօրինակության  և  նորարարության սկիզբ  է  ավելի  շատ  գաղափարախոսական,  քան  գեղարվեստական  ոլորտներում, երբեմն էլ նմանակող է և էպիգոնիկ: Այնուհանդերձ, ակտիվորեն արձագանքելով «փոքր ժամանակի»  հովերը  մարմնավորող  «օրվա  չարիքին»`  նշանակալի  դեր  ունի  ոչ  միայն ընթացիկ բանահյուսության կառուցվածքում, այլև կարևոր է նախորդ հազարամյակների հասարակական, գեղարվեստական-մշակութային կյանքը հասկանալու համար228: ", "Մարտի  12-ի  ռազմական  միջամտությունից  հետո  գրված  բելլետրիստական բնույթի ստեղծագործություն է Թարըք Դուրսունի «Եվ նորից բացվեց օրը» (“Gün Döndü”) վեպը:  Վեպի  հիմքում  մարտի  12-ի  նույն  քաղաքական  կոնֆլիկտն  է,  գլխավոր հերոսները  ձախակողմյան  երիտասարդական  շարժման  ակտիվ  մասնակիցներ  են, սակայն  վեպը  զուրկ  է  հեղինակի  անձնական  փորձից,  ինչը  բնորոշ  չէ  մարտի  12-ի հետքերով  գրված  ստեղծագործություններին:  Որոշ  գրականագետներ  քննադատել  են վեպի  գեղարվեստական  կոնցեպցիան`  ընդգծելով  հատկապես  այն  հանգամանքը,  որ Թարըք  Դուրսունի  հերոսները  կորցրել  են  իրենց  հավատն  ապագայի  նկատմամբ: ", "Մինչդեռ,  ըստ  խորհրդային  գրականագետ  Ս.  Ուտուրգաուրիի`  ««Եվ  նորից  բացվում  է օրը» վեպն իր ուրույն տեղն ունի թուրքական գրականության մեջ. վեպը ցույց է տալիս, որ  շարժման  մասնակից  երիտասարդները  գիտակցում  էին,  որ  Թուրքիայում  տիրող դրությունը  հակաժողովրդավարական  էր,  բռնել  էր  ակտիվ  պայքարի  ուղին` քաղաքականապես պատրաստ չլինելով դրան: Ներկայացնելով մարտի 12-ի ռազմական միջամտությունից  հետո  երկրում  հասարակական  կարծիքի  ձևավորման  գործընթացի ողջ  բարդությունը`  հեղինակն  ընդլայնել  է  սոցիալ-քաղաքական  դրության  և Թուրքիայում վերջին  տասնամյակում  տիրող հոգևոր մթնոլորտի մասին պատկերացումները»229: ", "գ) սուբյեկտիվ-հոգեբանական քաղաքական վեպեր 230 գրաքննադատներն  իրենց  անհանգստությունն  արտահայտեցին  այն  խնդրի  շուրջ,  որ ժամանակակից թուրքական գրականության մեջ քիչ են այնպիսի ստեղծագործությունները,  որոնք  իրադարձությունների  քննադատական  վերլուծություն կլինեին  և  ցույց  կտային  երկրի  սոցիալ-քաղաքական  կյանքի  բազմապլանային խճանկարը:  Ժամանակի  գրողներն  այդ  բացը  պայմանավորում  էին  նրանով,  որ  իրենց առաջնային  խնդիրն էր  պարզապես  պատկերել  Թուրքիայում  տիրող ամենաթողությունը  և  անձի  նկատմամբ  կատարվող  բռնությունները,  իսկ  ընթերցողն ինքը  պետք  է  գնահատական  տար  դրանց:  Այս  առումով  սուբյեկտիվ-հոգեբանական ժանրի  գեղարվեստական  հնարավորությունները  զգալիորեն  ընդլայնեցին  իրենց  առջև դրված խնդիրների շրջանակը: Պետք է նշել, որ սուբյեկտիվ-հոգեբանական քաղաքական վեպը  բոլորովին  նոր  երևույթ  էր  թուրքական  գրականության  համար:  Ի  հայտ  գալով արևմտաեվրոպական`  հիմնականում  ֆրանսիական,  սուբյեկտիվ-հոգեբանական գրականության ազդեցությամբ` այն ձևավորվեց յուրատեսակ ազգային պայմաններում` սոցիալ-քաղաքական  ու  հոգևոր  խոր  ճգնաժամի  ընթացքում:  Այս  նոր  տեսակի վեպերում  պահպանվեց  թուրքական  սոցիալ-հոգեբանական  ուղղության231  վեպերին բնորոշ  սուր  քննադատությունը,  որն  աչքի  էր  ընկնում  վառ  արտահայտված հակաբուրժուական  ուղղվածությամբ,  հասարակության  մեջ  թարմություն  բերելու ճանապարհների  փնտրտուքով:  Բացի  այդ`  սուբյեկտիվ-հոգեբանական  քաղաքական համար  կիրառում  է  նաև  «կենտրոնաձիգ  վեպ»  տերմինը:  Նրա  բնորոշմամբ  այս  վեպերը  դարձան ռեալիստական  գրականության  նոր  միտումների  կազմակերպիչ  կենտրոնը:  Տե՛ս,  Репенкова  М.,  От реализма к постмодернизму, Современная турецкая проза, Москва, 2008, стр. 14. թուրքական գրականության անվանի վիպասանի անվամբ: ", "վեպերում  գեղարվեստորեն  վերաիմաստավորվեցին  թուրքական  մոդեռնիստական ուղղության`  «բունալըմի»  (Bunalım,  ճգնաժամ)  գրականության  հոգեվերլուծության մեթոդները: ", "Հարկ  է  նաև  նշել,  որ  թուրքական  վիպագրության  մեջ  նոր  ժանրի  ձևավորման գործում  մեծ  դեր  է  ունեցել  Նազըմ  Հիքմեթի  նորարական  արձակը  մասնավորապես` նրա «Ապրելը հրաշալի է, եղբայրս» (“Yaşamak Güzel Şey Be Kardeşim”) վեպը232: ", "Մարտի  12-ի  գրականության  մեջ  սուբյեկտիվ-հոգեբանական  քաղաքական ժանրը  ներկայացված  է  այնպիսի  ստեղծագործություններով,  ինչպես  Սևգի  Սոսյալի «Արշալույս»  (“Şafak”),  Չեթին  Ալթանի  «Մի  բուռ  երկինք»  (“Bir  Avuç  Gökyüzü”),  Ադալեթ Աղաօղլուի  «Ամուսնության  գիշեր»  (“Bir  Düğün  Gecesi”),  Էրդալ  Օզի  «Վիրավոր  ես» (“Yaralısın”) և այլն: ", "Սուբյեկտիվ-հոգեբանական քաղաքական վեպերի ուսումնասիրության առարկան ոչ թե քաղաքական իրադարձությունն է, այլ այդ իրադարձության սուբյեկտիվ ընկալումը և դրանով պայմանավորված մարդու հոգևոր զարգացումը: Այլ կերպ ասած` այստեղ  կարևորվում  է  մարդու  ներաշխարհի  վերլուծությունը:  Նման  արձակում պատկերվում  են  միայն  այն  իրավիճակները,  հերոսների  հոգեկան  ապրումները,  որոնք ինչ-որ  չափով  նպաստում  են  անձի  ձևափոխմանը:  Այս  ստեղծագործություններում, որպես  կանոն,  խառնված  են  տարածաժամանակային  հարթությունները,  հերոսները սովորաբար գրեթե չունեն կենսագրություն,  տեքստում գաղափարական- գեղարվեստական  արժեք  չունի  նաև  կենցաղային  իրականությունը233:  Նրանցում հեղինակը,  բացահայտելով  անհատի  ներաշխարհը,  միևնույն  ժամանակ  չի  բացառում անձնական  ապրումները,  այլ  դրանցով  գունավորում  է  հերոսին  շրջապատող իրականությունը,  հերոսը  չի  մեկուսացվում  արտաքին  աշխարհից:  Այս  առումով սուբյեկտիվ-հոգեբանական քաղաքական վեպերի գեղարվեստական առանձնահատկությունն  անհատի  ներաշխարհի  և  հասարակական-քաղաքական իրադարձությունների միջև առկա ամուր կապերի բացահայտումն է234: ", "Սակայն  հարկ  է  նշել,  որ  «Մարտի  12-ի»  սուբյեկտիվ-հոգեբանական  վեպերում հասարակություն-անհատ և պետություն-անհատ փոխհարաբերությունների պատկերումն  երբեմն  այնքան  է  ծայրահեղանում,  որ  վեպն  անհատի  օտարման խրոնիկա  է  դառնում:  Այսպիսի  վեպերում  հեղինակները  հասարակության  մեջ  մարդու օտարումը  բացատրում  են  սոցիալական  դրդապատճառներով,  ուշադրությունը կենտրոնացնում  են  անհատի  ներքին  վերակազմավորման,  հոգևոր  վերածննդի, սեփական  եսին  վերադառնալու  հարցերի  շուրջ:  Այս  սուբյեկտիվ-հոգեբանական արձակում անհատի կոնցեպցիայի առանցքն ինքնակատարելագործման ճանապարհով օտարումը  հաղթահարելն  է  235:  Նման  վեպերում,  որպես  կանոն,  մեծ  դեր  են  խաղում հերոսների հիշողությունները, երևակայությունը, կարևորվում են միֆերը, երկխոսությունները  քիչ  են,  փոխարենը  շատ  է  մենախոսությունը,  որը  հերոսի ինքնաարտահայտման,  իր  ապրածն  իմաստավորելու  համար  ամենադյուրին ճանապարհն է:  Ուստի` մենախոսությունն  այս ստեղծագործություններում ամենակիրառելի  գեղարվեստական  միջոցն  է,  որի շնորհիվ  սահմանվում  է հասարակության  վարքի  հոգեբանության  ստույգ  մոդելը:  Վեպերում  մենախոսությունը կառուցվում է «գիտակցության հոսքի»236 հիման վրա, և այս պարագայում ժամանակի ու իրադարձությունների  հերթականության  խախտմանը  հակադիր`  զարգանում  է «զգացմունքների  շղթայակցման»  սկզբունքը,  ինչն  էլ  հնարավորություն  է  տալիս հեղինակին  ցույց  տալ  սյուժեի  զարգացման  գեղարվեստական  տրամաբանությունը հատկապես  հերոսների  համար  ճակատագրական  պահերին237:  Այսօրինակ  վեպերի սուբյեկտիվ-հոգեբանական կողմը պայմանավորված է նաև դրանց ինքնակենսագրական  բնույթով238:  Մեծամասամբ  վեպի  հերոսների  կյանքը  հեղինակի կենսագրության  որոշակի  դրվագներն  են:  Դրանք  ստեղծագործություն  են  ներմուծվել հոսք  հասկացությունը,  որը  հետագայում  վերածվեց  մի  ամբողջ  փիլիսոփայական-հոգեբանական հոսանքի,  ապա  որպես  գրելաոճ,  իսկ  հետո  որպես  գրական  հոսանք  մուտք  գործեց  գեղարվեստական մտածողություն և ամրապնդվեց նաև գրականության մեջ: Ըստ Ու. Ջեյմսի` գիտակցությունը հոսք է, գետ է,  որտեղ  մեր  մտքերը,  զգացողությունները,  պատահական  ասոցիացիաները  բախվում  են  իրար, մշտապես ընդհատում մեկը մյուսին և տարօրինակ, քմահաճ կերպով անտրամաբանորեն միահյուսվում են: Տե՛ս, Джемс У., Психология, Москва, 1991, стр. 57-58. գրված  ստեղծագործությունները:  Հատկանշական  է  Դեմիր  Քյուչուքայդընի  «Մի  հեղափոխականի տեսական  և  քաղաքական  ինքնակենսագրություն»  վեպ-հուշագրությունը,  որը  թեև  գեղարվեստական արժեք  չունի,  սակայն  կարևոր  է  հատկապես  ձախակողմյան  կազմավորումների  ներքին  խմորումները, հեղափոխականների` ընկալումները հասկանալու  առումով:  Տե՛ս,  Küçükaydın  D.,  Bir  Devrimcinin  Teorik  ve  Politik  Otobiyografisi,  İstanbul,  1. Basım, 2009. գաղափարախոսության  անհատական մարքսիստական ընդհատակյա կազմակերպությունների գործունեության, թեժ քաղաքական քննարկումների, ընտանեկան կոնֆլիկտների, ձերբակալությունների, հարցաքննությունների, խոշտանգումների, սոցիալական գաղափարակիր մտավորականության  ներկայացուցիչների,  «ընդդիմացած  երիտասարդության»  կամա թե  ակամա մատնիչների, սադրիչների, ոստիկանների, ժանդարմերիայի ներկայացուցիչների, դահիճների կերպարներ միջոցով239: ", "Այսպիսով`  ձևավորվելով  թուրքական  իրականության  համար  կարևոր պատմական և սոցիալական գործընթացների ազդեցության տակ և զարգանալով որպես քննադատական  ռեալիզմի  առանձին  հոսանք`  քաղաքականացված  արձակն  իր ուշադրությունը  կենտրոնացրեց  նոր  տեսակի  հերոսի`  քաղաքականապես  ակտիվ, «խռովարար» անհատի շուրջ, ով նաև զարգացման տարբեր աստիճանների վրա գտնվող հասարակության արթնացող գիտակցության կրող էր: Այս առումով քաղաքական վեպը նպաստեց  հասարակական  կարծիքի  ձևավորմանը,  թուրքական  հասարակության տարբեր շերտերի սոցիալական  ակտիվության բարձրացմանը` դառնալով զգացմունքների ու գործողությունների արտահայտչամիջոց: ", "Օզի և Մեհմեթ Էրօղլուի ստեղծագործություններում Թուրք  հայտնի  գրող  Էրդալ  Օզի  (1935-2006  թթ.)  բանաստեղծություններն  ու պատմվածքները  թերթերում  և  ամսագրերում  հայտնվել  են  դեռևս  1950-ական  թթ. վերջերին:  Այդ  պատմվածքները  1960  թ.  ամփոփվեցին  «Հոգնածները»  («Yorgunlar») անվամբ  գրքում:  Նույն  թվականին  լույս  տեսավ  նրա  նաև  «Սենյակներում»  («Odalarda») վեպը,  որոնք  հենց  գրողի  գնահատմամբ  «...զուտ  գրիչի  փորձեր  էին,  դեռևս  անորոշ աշխարհայացքի  ծնունդ»240:  Այս  գրական  դեբյուտից  միայն  13  տարի  անց  Էրդալ  Օզը հանդես  եկավ  նոր  ստեղծագործություններով:  Իր  տևական  լռությունը  նա  բացատրեց իրականության  և  գրողի  առաքելության  ընկալումների  վերակառուցմամբ:  Նա մասնավորապես  գրել  է.  «Այս  տարիների  ընթացքում  երկրում  տեղի  ունեցած իրադարձությունների  ազդեցությամբ  ես  հասկացա,  որ  չեմ  կարող  գրել  այն  ոգով,  որով սկսել  եմ:  Անհրաժեշտ  էր  ներքուստ  հասկանալ,  թե  ինչ  էր  կատարվում  մեր հասարակության մեջ և դրան սեփական գնահատականը տալ»241: ", "անօրինություններին բախված բանտարկյալների  կյանքը, բռնությունների  ու նվաստացումների  դեմ  պայքարող  անձանց  մենությունն  ու  օտարացումը,  չհանձնվելու համար  դատապարտյալների  հույսերի  ռեալիստական  պատկերումը  դարձավ  Էրդալ Օզի «Վիրավոր ես» (“Yaralısın”) վեպի առանցքը: ", "Թուրք  հայտնի  գրող  Յաշար  Քեմալը  «Վիրավոր  ես»  վեպի  մասին  գրել  է.  «Էրդալ Օզի  այս  վեպը  կարդալուց  հետո  ավելի  լավ  գիտակցեցի,  որ  լավ  վեպը  կյանքից  ավելի իրական կարող է լինել: Վեպը, արվեստը կյանքից ավելի հզոր են... Եվ մարդն այս վեպը կարդալիս  մարդկությունից,  կյանքից,  խոսելուց,  տեսնելուց,  շնչելուց  ամաչում  է:  Այս վեպը  կարդալուց  հետո  հասկանում  ես`  թող  պատերազմ  լինի,  թող  մահ  լինի,  բայց  ոչ խոշտանգում....»242: ", "«Վիրավոր  ես»  վեպն  ինքնակենսագրական  բնույթ  ունի,  սյուժեն  կառուցված  է հեղինակի  անձնական  փորձի  վրա,  քանի  որ  Էրդալ  Օզը,  լինելով  ձախակողմյան շարժման ակտիվ գործիչներից, 2 անգամ բանտարկվել է` նախ 1971 թ. այն պատճառով, որ  Անկարայի  իր  գրախանութում  մարքսիստական  գրականություն  էր  վաճառվում,  և լինելու մեղադրանքով: ", "Հեղինակն  այս  վեպի  մասին  գրում  է.  ««Վիրավոր  ես»-ը  գիրք  է,  որով  ես հաղթահարեցի մարտի 12-ի հետ եկած ֆաշիստական փորձությունները: Վեպը չեմ գրել որպես  ֆաշիստական  քաղաքական  միավորումների  ճնշումներն  ապրածի,  մի  շարք իրադարձություններին քաջատեղյակ մեկի  տպավորություն:  Այս հիվանդ ժամանակաշրջանում  «Վիրավոր  ես»  վեպով  փորձել  եմ  դեմ  դուրս  գալ  ֆաշիզմի միկրոբին»243:  Վեպն,  այնուամենայնիվ,  միայն  ռազմական  միջամտությունից  հետո հարցաքննությունների  մեթոդների  փաստագրական  հաշվետվություն չէ:  Այս կազմակերպված  դաժանությունների  ժամանակագրությունների,  խոշտանգումների նկարագրությունների  կողքին  հեղինակը  քննադատական  հայացք  է  նետել  նաև տղամարդկանց  խմբում  իշխողի  և  ենթարկվողի  հարաբերությունների  զարգացմանը` ցույց  տալով բանտարկյալների  միջև  հաղորդակցման  և  միասնականության զգացողության  առաջացման  պատճառները:  Ըստ  թուրք  գրականագետ  Չ.  Գյունայ- Էրքոլի`  «Էրդալ  Օզն  իր  «Վիրավոր  ես»  վեպով  փաստել  է,  որ  դաժանությունն  ու իշխանության  քաղցն  առաջնային  են  անգամ  այն  մարդկանց  կյանքում,  որոնք  արդեն իսկ  պետական  մեքենայի  կողմից  ստորադասի  կարգավիճակում  են  հայտնվել»244: ", "Հետևաբար վեպը կարևոր է հատկապես իշխանության վարած ներքին քաղաքականության խնդրահարույց կողմերը, զինվորական-քաղաքացիական երկճյուղավորումները  բացահայտելու,  ֆիզիկական  և  բարոյական  ճնշումների, խոշտանգումների  ողջ  դաժանությունը  պատկերացնելու,  ինչպես  նաև  հեղափոխական երիտասարդի ներքին պայքարը հասկանալու առումով: ", "Վեպի  սյուժեն  որպես  այդպիսին  բացակայում  է,  չկա  սյուժեի  տրամաբանական միագիծ  ընթացք,  այն  ամբողջությամբ  հիմնված  է  գիտակցության  հոսքի  վրա`  առաջին պլան  մղելով  հերոսների  հոգեբանության  ու  ներաշխարհի  նկարագրությունները: ", "Սակայն  պետք  է  նշել,  որ  սյուժեի  բացակայությունը  կամ  հատվածայնությունը վերականգնվում,  փոխհատուցվում  է  դրվագների,  մոտիվների,  պատկերների  ու զգացողությունների պարբերաբար կրկնություններով: "], "paragraph_source_docs": [2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2]}