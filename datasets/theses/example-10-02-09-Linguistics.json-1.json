{"paragraph_source_docs": [1, 1, 1, 1, 1, 1, 1, 1, 0, 1], "source_docs_file": "Linguistics.json", "paragraphs": ["Փաստական  նյութի  կառուցվածքային  առանձնահատկությունների մեր  վերլուծության  արդյունքում  առանձնացվել  են  նույնաբանական  կառույցների հետևյալ  շարահյուսական  կաղապարները`  անվանական  կամ  համարժեք`  a is a, դիսյունկտիվ` (either) p or not p,  պայմանական` if p (then) p,  ստորադասական` when p, p,  համադասական`  a is a and b is b,  որոնք  սուբյեկտի  և  պրեդիկատի դիրքերում  արտահայտության  առումով  նույնական  անդամներ  պարունակող ստորոգական կառույցներ են: ", "Հենց ստորոգման  առկայությունն էլ պայմանավորում է կրկնվող անդամների իմաստային տարբերությունները, ինչն էլ նպաստում  է  նույնաբանական  ասույթի  ներակայման  և  գործաբանական  ներուժի ձևավորմանը,  ընդ  որում`  նույնաբանական  կառույցի  առաջին  անդամը ներկայացնում  է  հաղորդակցության  առարկան  (դենոտատը),  իսկ  երկրորդը նույնաբանության  կիրառման  յուրաքանչյուր  կոնկրետ  դեպքում  արտահայտում  է իրենում  ներփակված  իմաստի  տարբեր  կողմեր:  Խոսքաստեղծման  ընթացքում կրկնության  շնորհիվ  տեղի  է  ունենում  բառիմաստի  տրոհում,  ինչի  շնորհիվ  էլ արժևորվում  է նույնաբանական կառույցի իմաստային տարողունակությունը: Ըստ իր  հաղորդակցական  նպատակի` խոսողը  ակտիվացնում  է  անվանական  անդամի կամ դատողության մեջ առկա այս կամ այն իմաստային բաղադրիչ/ները: ", "Նույնաբանական կառույցների գործաբանական  արժևորումը ժամանակակից  անգլերենի  տարբեր  գործառական  ոճերում  (գեղարվեստական, զանգվածային  հաղորդակցության,  հրապարակախոսական)  թույլ  է  տալիս  հանգել այն  մտքին,  որ  նույնաբանական  կառույցը  խոսքային  ներակայման  ձև  է,  որն  ունի որոշակի հաղորդակցական գործառույթ և նպաստում է  խոսքային փոխներգործության  առավել  արդյունավետ իրականացմանը: ", "Ընտրելով նույնաբանական կառույցի որևէ շարահյուսական կաղապար` խոսողը ելնում է իր հաղորդակցական նպատակը տվյալ հաղորդակցական իրադրության շրջանակում առավել  տեղին  և  համապատասխան  իրականացնելու  իր  մտադրությունից: ", "Ավելին`  կատարելով  իր  ընտրությունը  հօգուտ  նույնաբանական  կառույցի`  նա բացառում է մնացած բոլոր այլընտրանքների կիրառելիությունը խոսընթացի տվյալ պահին: ", "Նույնաբանության անվանական և բայական անդամի իմաստաքերականական  առանձնահատկությունները  հաճախ  հանդես  են  գալիս որպես  նույնաբանական  կառույցի  գործաբանական  ներուժի  ձևավորման  կարևոր նախապայման:  Կախված իր հաղորդակցական նպատակից`  խոսողը նախապատվություն  է  տալիս  նույնաբանության  այս  կամ  այն  շարահյուսական կաղապարին`  ընտրելով  տվյալ  գոյականի  և  բայի  իմաստաքերականական հարացույցից  իր  մտադրությանը  համապատասխանող  իմաստաքերականական ձևը: ", "Կան  նույնաբանություններ,  որոնք,  հաճախ  միևնույն  կամ  գրեթե միևնույն  հաղորդակցական  նպատակով  կիրառվելով,  տվյալ  լեզվամտածողության մեջ  ստացել  են  կարծրատիպային  նշանակություն:  Խոսքաստեղծման  ընթացքում ընտրելով  նմանատիպ  նույնաբանական  կառույց`    խոսողը  փորձում  է  բացառել թյուրըմբռնումը, քանի որ նա վստահ է, որ լսողը` որպես տվյալ հանրույթի անդամ, համարժեքորեն  կընկալի  տվյալ  կառույցի  կարծրատիպային  նշանակությունը: ", "Այնուամենայնիվ  արձանագրվել են դեպքեր, երբ, համատեքստով ու նույնաբանությունը  կիրառողի  հաղորդակցական  նպատակով  պայմանավորված, կարծրատիպային  նշանակությամբ  նույնաբանությունները  ձեռք  են  բերում որոշակիորեն նոր հաղորդակցական-գործաբանական արժեք: ", "ܢ(cid:418)(cid:393)  ܬܕ(cid:423)(cid:372)(cid:393)  (cid:389)(cid:383)(cid:418)ܒ  -  «Օրհնյալ  է  ծնունդը  մեր  Տիրոջ»:  Գործածված  է  Բ-1  համարի  «Նոր տարին» վերնագրված խմբագրականում, որը գրել է նորանշանակ գլխավոր խմբագիր Նաում Բեշարովը: Ընդ որում, արտահայտության երկրորդ և երրորդ բառերը սխալ են գրված,  պետք  է  լինի՝ ܢ(cid:418)(cid:393)ܕ ܗܕ(cid:423)(cid:372)(cid:393) (cid:389)(cid:383)(cid:418)ܒ  բըրիխ  մաուլըդեհ  դը-մոռան,  այսինքն  մաուլը- դեհ դը- մասերը գրության մեջ միավորվել են գոյություն չունեցող ܬܕ(cid:423)(cid:372)(cid:393) ձևի մեջ: ", "Նույնաբանական կառույցների տեքստակազմիչ հատկությունը թույլ է տալիս դրանց տեքստում իրացնել թեման եզրափակող, ամփոփող գործառույթ, երբ դրանցում խտացվում է խոսողի հաղորդակցական մտադրությամբ պայմանավորված  տեղեկույթը  կամ,  տվյալ  խոսքային  իրավիճակի  պահանջներից ելնելով, ներմուծել նոր թեմա և դառնալ հաղորդակցության առանցք: "]}