{"paragraph_source_docs": [1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1], "paragraphs": ["Իրավունքի գլոբալացման կարևոր ցուցանիշներից է միջազգային դատական կամ արբիտրաժային նախադեպերի կիրառումը  ազգային դատարանների և արբիտրաժային  տրիբունալների  կողմից  որոշումների  կայացման  գործում,  որի շնորհիվ  իրավունքի  գլոբալացումը  օրենսդրական  կարգավորումների  մակարդակից տեղափոխվում  է  նախադեպային  կարգավորման  մակարդակ:  Եթե  միջազգային դատական  նախադեպերի  կիրառումը  ենթադրում է  այնպիսի  միջազգային դատարանների  կողմից  կայացված  որոշումների  կիրառում,  որոնց  կայացրած որոշումները  միջազգային  պայմանագրի  ուժով  նախատեսում  են  պարտադիր կիրառելիություն  տվյալ  երկրում,  ապա  արբիտրաժային  որոշումների  նախադեպային կիրառումը  առավելապես  պայմանավորված  է  տվյալ  արբիտրաժային  տրիբունալի հայեցողությամբ: Եթե միջազգային դատարանների կողմից տվյալ պետության համար պարտադիր  որոշումների  կիրառումը  պայմանավորված  է  տվյալ  երկրի  իրավակիրառ բարձր մակարդակով,  ապա միջազգային  արբիտրաժային որոշումների նախադեպային  կիրառումը,  կրելով  ոչ  պարտադիր  բնույթ,  պայմանավորված  է իրավագիտակցության  մակարդակով  և  ավելի  կիրառելի  ցուցանիշ  է  տվյալ  երկրում իրավունքի  գլոբալացման  մակարդակը  ցույց  տալու  համար:  Սույն  ցուցանիշի կիրառումը ենթադրում է առավելապես ազգային դատարանների կողմից միջազգային «պարտադիր»  նախադեպի  կիրառման  քանակային  ուսումնասիրություն:  Օրինակ՝  ՀՀ իրավական  համակարգում  միջազգային  դատական  նախադեպերի  կիրառման ցուցանիշ  կարող  է  լինել  ոչ  միայն  ՀՀ  Սահմանադրական  դատարանի  կամ  ՀՀ Վճռաբեկ դատարանի որոշումներում, այլ նաև առավել ցածր դատական ատյաններում Մարդու իրավունքների եվրոպական դատարանի պարտադիր իրավական ուժ ունեցող որոշումներին  կատարվող  անդրադարձների,  իսկ  արբիտրաժային  որոշումների դեպքում,  համապատասխանաբար,  ՀՀ  Արբիտրաժային  տրիբունալների  կողմից միջազգային հեղինակավոր արբիտրաժային տրիբունալների կայացրած որոշումներին կատարվող անդրադարձների քանակը: ", "Ամփոփելով վերոնշյալը՝ առաջարկում ենք սինթետիկ ինդեքսներում ավելաց- նել  «իրավական  ոլորտ»  խումբը,  իսկ  այդ  խմբի  ներքո  ավելացնել  հետևյալ ցուցանիշները.  1)  Ազգային  իրավունքում  միջազգային  իրավական  սկզբունքների դրսևորումները,  2)  Միջազգային  պայմանագրերի  կիրառումը  և  դրանց ինկորպորացվածության  աստիճանը, դատական կամ արբիտրաժային նախադեպերի կիրառումը: ", "Ինչպես նշվեց, ինդեքսներում իրավական ցուցանիշների ներառման առաջարկությունը  կրում  է  զուտ  տեսական-կիրառական  բնույթ,  ինչով  փորձ  է կատարվում  ինդեքսներով  զբաղվող  մասնագետների  ուշադրությունը  սևեռել  նաև  այն իրավական տարրերի վրա, որոնք ազդում են ընդհանուր գլոբալացման վրա, և որոնց ներառումը հնարավորություն է տալիս գլոբալացման չափումը դարձնել ավելի ճշգրիտ և  օբյեկտիվ:  Գլոբալացման  ինդեքսներում  «իրավունքի  գլոբալացում»  խմբի  ներքո վերոնշյալ  ցուցանիշներին  թվային  արտահայտություն  տալը  կարող  է  տեղի  ունենալ միջմասնագիտական  ուսումնասիրության  արդյունքում,  երբ  իրավագետների  կողմից առաջարկվող  իրավունքի  գլոբալացումը  արտահայտող  տարրերին  գլոբալացման ինդեքսներով զբաղվող մասնագետները կփորձեն տալ ինդեքսներում ներառված մյուս ցուցանիշների հետ համաձայնեցված թվային արտահայտություններ։ ", "իրավունքի գլոբալացման համատեքստում Արդի ժողովրդավարական, իրավական  պետությունում գլոբալացման գործընթացներում  միասնականացման  է  ենթարկվում  գրեթե  ամեն  ինչ՝  մարդու իրավունքների և հիմնարար ազատությունների հասկացություններից մինչև պետական կառավարման  ու  կառուցվածքի  ձևեր։  Ինչպես  ցույց  է  տալիս  ժամանակակից իրավաստեղծ պրակտիկան, համաշխարհային գլոբալացումից անմասն չեն մնում նաև հասարակական հարաբերությունները կարգավորող ընդհանուր կանոնները՝ իրավունքի  նորմերը։  Իրավունքի  նորմերի  գլոբալիզացիայի  ապահովման  գործում էական նշանակություն ունեն հատկապես հետևյալ գործոնները (երևույթները)՝ • զարգացած  պետությունների  կողմից  իրենց  ազդեցության  տարածումը զարգացող պետությունների վրա, • վերազգային  կազմակերպությունների  ստեղծումը  և  դրանց  մասնակիցների իրավական համակարգերի միասնականացումը, • իրավաբանությունում իրավահամեմատական մեթոդի կիրառումը, • իրավակարգավորիչ մրցակցությունը։ ", "Վերջինի  նպատակն  է  մասնավոր  հատվածի  համար  գրավչության  ստեղծումը  և արդյունքում՝  առավել  բարենպաստ  իրավահամակարգեր  առաջարկելու  միջոցով պետությունների կողմից օտարերկրյա կապիտալի ներգրավումը։ ", "Իրավունքի  նորմերի  գլոբալացման  վրա  իրավակարգավորիչ  մրցակցության ազդեցությունն  ուսումնասիրելու  և  այդ  կապակցությամբ  որևէ  վերլուծություն  անելուց առաջ  պետք  է  հասկանալ,  թե  ինչ  է  իրենից  ենթադրում  իրավակարգավորիչ մրցակցությունը։  Ընդհանուր  առմամբ  մրցակցությունը  բնական  երևույթ  է,  կամ  ավելի շուտ՝  գործընթաց,  որն,  առավել  լայն  իմաստով,  մի  երևույթի  ձգտումն  է  ունենալու առավել նպաստավոր դիրք նմանատիպ այլ երևույթների նկատմամբ։ Մրցակցությունը գործունեություն  կամ  պայման  է  ձգտելու  որևէ  ձեռքբերման  կամ  հաղթանակի մնացածների  պարտության  հաշվին  կամ  ունենալով  առավելություն  մնացածների նկատմամբ286։  Հարկ  է  նշել,  որ  «մրցակցություն»  բառը  իրավաբանների  և տնտեսագետների մոտ առաջին հերթին կապվում է պետության ներսում տնտեսվարող սուբյեկտների  միջև  առկա  տնտեսական  մրցակցությանը,  որը  պաշտպանելու նպատակով  միաժամանակ  խրախուսվում  և  վերահսկվում  է  կառավարության  կողմից։ ", "Պետության  ներսում  տնտեսվարող  սուբյեկտների  միջև  մրցակցությունը  նման  է պետության  կողմից  կապիտալի  ներգրավմանն  ուղղված  մրցակցությանը,  այն տարբերությամբ,  որ  կապիտալի  ներգրավման  մրցակցության  դեպքում  տնտեսվարող սուբյեկտների  փոխարեն  հանդես  են  գալիս  պետությունները,  իսկ  այդպիսի մրցակցության  խրախուսումը  և  այդ  մրցակցության  վերահսկումն  իրականացնում  են միջազգային  կառույցները (Համաշխարհային  բանկ,  Տնտեսական  համագոր- ծակցության  և  զարգացման  կազմակերպություն)։  Ի  տարբերություն  տնտեսվարող սուբյեկտների  միջև  մրցակցության,  որտեղ  մրցակիցները  փորձում  են  առավելագույն շահույթ  ստանալ  հիմնականում  ապրանքների  կամ  ծառայությունների  սպառումը մեծացնելու  միջոցով,  պետությունների  միջև  ընթացող  մրցակցության  նպատակն առավելապես  կապիտալի  ներհոսքի  ծավալների  մեծացումն  է,  որն  իրականություն  է դառնում  պետության  կողմից  առաջարկվող  նպաստավոր  պայմաններից  օգտվող սուբյեկտների  քանակի  մեծացման հաշվին։  Օտարերկրյա ձեռնարկատերերն օգտվում են  առաջարկվող  պայմաններից,  ինչը  նրանց  հնարավորություն  է  տալիս  օգտագործել իրենց  կապիտալն  առավել  արդյունավետ  կերպով (օրինակ՝  հարկային  բեռի թեթևացմամբ)՝  ստանալով  ավելի  մեծ  ձեռնարկատիրական  օգուտ։  Մրցակցությունը բնության  մեջ  հանդիսանում  է  կենդանական  և  բուսական  աշխարհի  զարգացման՝ էվոլյուցիայի  կարևորագույն  պայմաններից  մեկը։  Մրցակցության  դրսևորման  ձևերը փոփոխությունների  են  ենթարկվել  մարդկության  զարգացման  ընթացքում,  և,  եթե սկզբնական  շրջանում  մրցակցությունը  «մարդկանց  աշխարհում»  դրսևորվում  էր անհատական  և  խմբային  (ցեղեր,  ազգեր)  մակարդակներում,  ապա  մարդկության հետագա զարգացումը բերեց մրցակցության  առավել ինստիտուցիոնալ միավորումների՝  պետությունների  միջև,  որը  դեռևս  հնագույն  ժամանակներից ընթանում  է  հիմնականում  ռազմական  ասպարեզում:  Գլոբալիզացիայի  արդյունքում պետությունների միջև  տնտեսական կապերի մերձեցումը, ինչպես նաև՝ ձեռնարկատիրական կազմակերպությունների հզորացումը բերեց մի իրավիճակի, երբ ռազմական  հակադրությունները  դարձան  անցանկալի,  արդյունքում  տարբեր պետությունների  միջև  խնդիրները  սկսեցին լուծում  ստանալ  ֆինանսական ազդեցությունների  կամ  նմանատիպ լծակների  կիրառությամբ։  Պետությունները՝ միմյանց  վրա  ազդեցություն  տարածելու  և  իրենց  մրցակցային  դիրքն  աշխարհում բարելավելու  համար  ունեն  ֆինանսական  հզորության  կարիք,  որն,  ի  թիվս  այլնի, ենթադրում է նաև պետության ֆինանսական ներուժ կամ, այլ կերպ ասած, պետական «հարստության» առկայություն։ ", "Պետության ֆինանսական հզորությունը պայմանավորված  է  պետության  տնտեսության  զարգացածության  մակարդակով,  ինչը դասական  իմաստով  կապվում  է  տվյալ  պետության  արտադրական  հզորության  հետ։ ", "Սակայն,  եթե  արտադրական  հզորությունը  շատ  դեպքերում  կապված  է  այնպիսի օբյեկտիվ  չափանիշների  հետ,  ինչպիսին  մեծ  տարածքն  է  և  մեծ  բնակչությունը (օրինակ՝  Չինաստանի  դեպքում),  ապա  այդպիսի  հատկանիշներից  զուրկ պետությունները  պետք է  ձեռնարկեն  այլ  միջոցներ։  Զարգացող  և  փոքր պետությունները,  ունենալով  արտադրական  փոքր  պոտենցիալ,  պետք  է  փնտրեն տնտեսական  զարգացման  այլ  եղանակներ,  որպեսզի  ունենան  իրենց  դերը  և  կշիռը միջազգային հարցերում, այլ պետությունների հետ հարաբերություններում։ ", "Պետությունները՝ կապիտալի ներգրավման նպատակով մրցակցություն կարող են ծավալել  անկախ  իրենց  մեծ  կամ  փոքր,  զարգացած  կամ  զարգացող լինելու հանգամանքից։ ", "Կապիտալի ներգրավումը, հանդիսանալով  տնտեսության զարգացման  կարևորագույն  պայմաններից  մեկը,  ներկա  աշխարհում  կապիտալի հարաբերականորեն287  ազատ շարժի  պարագայում,  դրսևորվում է  ինչպես անմիջականորեն ներդրումների ներգրավմամբ կամ ներդրումային հոսքերի միջանկյալ օղակ  լինելով,  այնպես  էլ՝  օտարերկրյա  ձեռնարկությունների  համար  նոր  «տուն»  կամ կենտրոն դառնալու հանգամանքով։ ", "Ուստի,  արդի ժամանակաշրջանում պետությունների  մրցակցության  դրսևորման  մեջ  կարևոր  դեր  է  խաղում  հենց կապիտալի  ներգրավմանն  ուղղված  մրցակցությունը։  Այդ  գործում  հաջողություն ունենալու  համար  պետությունները  պետք  է  ստեղծեն  որոշակի  նպաստավոր պայմաններ, ինչով կարող են խրախուսել օտարերկրյա կամ «դրսի» ձեռնարկատերերի կապիտալի տեղափոխումն իրենց երկիր։ ", "Տնտեսագիտության տեսաբանների հիմնավորած մրցակցությունն իր դրսևորումն է ստանում իրավակարգավորիչ մրցակցության համատեքստում, երբ պետությունների՝ կապիտալի ներգրավմանն ուղղված մրցակցության  դեպքում բարենպաստ պայմաններն  առաջարկվում  են  բարենպաստ  իրավակարգավորումներում։  Այսպիսով, իրավակարգավորիչ  մրցակցությունը  պատմականորեն  զարգացել  և  ի  հայտ  է  եկել ինտեգրացիաներում  միավորված  երկրների  միջև  առաջացող  կապիտալի  ազատ  տեղաշարժին։ ", "Օրինակ, ԵՄ անդամ պետությունների միջև կապիտալի տեղաշարժը առավել ազատ է քան, ԵՄ անդամ երկրի և երրորդ երկրի միջև կապիտալի շարժը։ ", "բավականին  ուշ,  պետությունների  զարգացման  այն  փուլում,  երբ  ռազմական մրցակցությունը  հետզհետե  զիջեց  իր  դիրքերը  պետությունների  տնտեսությունների միջև  ընթացող  մրցակցությանը։  Տնտեսական  զարգացման  կարևորագույն  տարրերից էր  կապիտալի  հնարավորին  չափ  մեծ  ներհոսքի  ապահովումը  երկիր,  որը  նպաստում էր երկրի  տնտեսական զարգացմանը։  Կապիտալի ներգրավման համար պետությունները,  զարգացնելով  իրենց  տնտեսությունը,  արտաքին  կապիտալի ներգրավման  նպատակով  սկսեցին  կիրառել  տարբեր  մեխանիզմներ,  որոնց  շարքում էական նշանակություն ունեցավ օտարերկրյա կապիտալի համար հենց իրավակարգավորումներով պայմանավորված նպաստավոր պայմանների ստեղծումը։ ", "Հարկ է նշել, որ իրավակարգավորումներով պայմանավորված առավելությունների  ստեղծումը  և  այդպիսով  կապիտալի  ներհոսքի  ապահովումը  նախ և  առաջ  պայմանավորված  է  ձեռնարկատիրական  ոլորտը  կարգավորող  իրավակար- գավորումների  դերի  մեծացմամբ։  Ըստ  Ա.  Սմիթի.  «շուկան  և  առևտուրը,  ընդհանուր առմամբ, լավ  բաներ  են,  այն  պայմանով,  որ  առկա  է  մրցակցություն  և իրավակարգավորումների  շրջանակ,  որը  բացառում  է  սոցիալապես  վնասակար հետևանքների  բերող  դաժան  եսասիրությունը,  ագահությունը  և  անկշտությունը»288։ ", "Երկրի ներսում առկա իրավակարգավորիչ մրցակցության դեպքում երկու անհրաժեշտ երևույթների՝ մրցակցության և պատշաճ իրավակարգավորումների սերտ կապն առողջ շուկայական հարաբերությունների  պայմաններում բերում է  տնտեսական մրցակցություն: ", "Իրավակարգավորիչ մրցակցությունը պետություններում նախ և առաջ ենթադրում է  արդյունավետ  իրավական,  հարկային,  ֆինանսական  համակարգերի  առկայություն, որոնք  իրենց  արդյունավետությամբ  գրավիչ  են  նաև  ոչ  ռեզիդենտ  անձնանց  համար՝ նման  իրավական  համակարգում  ձեռնարկատիրական  գործունեությամբ  զբաղվելու կամ  իրենց  ձեռնարկություններն  այդպիսի  արդյունավետ  միջավայր  տեղափոխելու համար։  Հարկ  է  նշել,  որ  պետությունների  միջև  և  պետությունների  ներսում  առկա մրցակցային մոտեցումներն էականորեն տարբերվում են միմյանցից: Սա նախ և առաջ պայմանավորված  է  մրցակցության  մեջ  դրվող  տարրերի  տարբերությամբ։  Այսպես, Economics, V. 40. Issue 2. 2016. P. 615–638. եթե պետության ներսի տնտեսվարող սուբյեկտների միջև մրցակցության դեպքում այդ սուբյեկտներն  առաջին  հերթին  փորձում  են  առաջարկել  առավել  որակյալ  (որից  հետո միայն՝  հնարավորինս  էժան)  ապրանք  կամ  ծառայություն,  ապա  պետությունների իրավակարգավորիչ  մրցակցության  դեպքում  նախ  և  առաջ  առաջարկվում  են հնարավորինս թույլ և ճկուն իրավակարգավորումներ։ Այսպիսով, կարող ենք ասել, որ եթե  պետության  ներսում  առկա  մրցակցությունն  այնպիսին  է,  որի  դեպքում մասնակիցները ձգտում են առավել բարձր չափանիշների, ապա պետությունների միջև մրցակցության  պարագայում  դրսևորվում  է  իրավագետ  Ա.  Բերլիի  և  տնտեսագետ  Գ. Մինսի  «Ժամանակակից  կորպորացիան  և  մասնավոր  սեփականությունը»  համատեղ աշխատությամբ  առաջարկվող  «մրցավազք  դեպի  ներքև»  հայեցակարգը,  որի հիմնական  գաղափարն  այն  է,  որ  մրցակցությունը  հաճախ  բերում  է  չափանիշների (ստանդարտների)  նվազեցմանը:  Ուշագրավ  է  Ս.  Շրամի  «մրզավազք  դեպի  ներքև» երևույթի վերաբերյալ սահմանումը, համաձայն որի, վերջինս մի գործընթաց է, երբ պետությունները մրցակցում են՝ առաջարկելով առավել ցածր գին, իջեցնելով հարկերը, ծախսերը,  թուլացնելով  կարգավորումները  և  այլն,  միջագային  շուկայում  գրավիչ դառնալու կամ անցանկալի մասնակիցներից ազատվելու նպատակով289: ", "Վերոգրյալը  ամփոփելով  կարող  ենք  հաստատել,  որ  իրավակարգավորիչ մրցակցությունը  առաջին  հերթին  հանդիսանում  է  մրցակցություն  այդ  երևույթի դասական իմաստով, երբ՝ կողմերը մրցակցում են  առաջարկվող առավելություններով  սպառողներին  գրավելու  միջոցով,  2)  այն  տնտեսագիտորեն հիմնավորված  երևույթ  է  և  մի  շարք  տնտեսագետների  կողմից  այն  համարվում  է տնտեսական  զարգացման  նախապայման,  3)  այն  ընդունվել  է  նաև  ԱՄՆ  դատական պրակտիկայի  շրջանակներում  և  քաղաքագետների  կողմից,  4)  այս  երևույթի հետևանքն  է  չափանիշների  նվազեցման  հակվածությունը,  ինչը  տարածված  է «մրցավազք  դեպի ներքև» կամ «մրցավազք  դեպի  արդյունավետություն» անվանումներով: ", "Press, 2000.P. 91 Իրավակարգավորիչ մրցակցությամբ իրավունքի  գլոբալացման  գնահատման նպատակով  անհրաժեշտ  է  իրավական  առումով  գնահատել  հենց  «մրցավազք  դեպի ներքև» երևույթը, որը, կարծում ենք, իրավական համակարգերի վրա կարող է ունենալ ինչպես  դրական,  այնպես  էլ  բացասական  ազդեցություն։  Եթե  տնտեսագիտության տեսանկյունից  «մրցավազք  դեպի  ներքև»  երևույթը,  ինչ-որ  տեղ  կարելի  է  համարել բացասական  երևույթ,  ապա՝  իրավական  տեսանկյունից  վերջինս  կարող  է  համարվել բավականին դրական, ինչի մասին է վկայում սույն երևույթի մեկ այլ՝ «մրցավազք դեպի արդյունավետություն»  անվանումը։  Նման  մրցակցության  արդյունքում  երկրների մրցակցային  դիրքերի  բարելավմամբ  պայմանավորված,  իրավակարգավորումները դառնում  են  առավել  դյուրին  և  արդյունավետ  հատկապես  իրավունքի  «սպառողների» համար։  Ի  հակադրություն  վերոնշյալի,  իրավացիորեն  կարող  ենք  պնդել  նաև,  որ իրավակարգավորիչ մրցակցության մեջ  արդյունավետ դիրք գրավելու պետությունների  մղումը  կարող  է  հանգեցնել  իրավակարգավորումների  չափից  ավելի դյուրինացմանը,  ինչը  հանգեցնում  է  իրավունքի  արդյունավետության  նվազեցմանը՝ անտեսելով իրավունքի հանրաճանաչ սկզբունքներն ու արհեստականորեն ստեղծելով իրավունքի բացեր։ ", "Ամփոփելով՝  վստահաբար  կարող  ենք  պնդել,  որ  իրավակարգավորիչ մրցակցությունը,  որպես  իրավունքի  գլոբալիզացիայի  ձև,  իրավական  տեսանկյունից ընդունելի  է  այնքանով,  որքանով չի  հանգեցնում  իրավական  համակարգում հանրաճանաչ  սկզբունքների  ոտնահարմանը  և  չի  առաջացնում  իրավունքի  բացեր։ ", "Իրավակարգավորիչ  մրցակցության  նպատակը  պետք  է  լինի  ոչ  թե  ամեն  գնով իրավակարգավորումների գրավչության ապահովումը, այլ արդյունավետ իրավահամա- կարգի ձևավորումը,  որը,  բնականաբար,  ոչ  միշտ  է  գրավիչ  իրավունքի  սուբյեկտների համար290։ ", "սուբյեկտների դեպքում։ ", "ԱՄՓՈՓՈՒՄ Կատարված հետազոտությունների արդյունքների հիման վրա հեղինակը հանգել է հետևյալ եզրակացությունների․ հարաբերությունների ինտենսիվացում, որը խրախուսում է անդրազգային կառույցների հիմնադրումը, ինչպես նաև՝ մշակութային, տնտեսական, էկոլոգիական, քաղաքական, տեղեկատվական  և  սոցիալական  գործընթացների  սերտաճումը  համաշխարհային, անդրազգային, ազգային, տարածաշրջանային և տեղային մակարդակներում։ ", "Գլոբալացման  հովանու  ներքո  ինտենսիֆիկացվող  վերոնշյալ  գործընթացներին չափելի  արտահայտություն  տալու  դեպքում,  ինդեքսավորումը  հնարավորություն  է ընձեռում  պատկերացում  կազմել  գլոբալացման  չափի  մասին  և  համեմատել  տարբեր երկրների գլոբալացման աստիճանները: "], "source_docs_file": "Law.json"}