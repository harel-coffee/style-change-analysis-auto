{"paragraphs": ["Ինչպես  Դատարանը  վճռել  է  Լուիզիդուն  ընդդեմ  Թուրքիայի223  գործով,  Կոնվեն- ցիայի իրավասությունը չի սահմանափակվում մասնակից պետության պետական սահ- մանով,  հետևաբար,  կարող  են  առաջանալ  պատասխանատվության  ենթարկելու  դեպ- քեր, երբ իշխանության մարմինների գործողությունը կամ անգործությունը հետևանքներ է  ունենում  մեկ  այլ  տեղում:  Հատկապես  այն  դեպքերում,  երբ  մասնակից  պետության կողմից  զինվորական  գործողություններ  են  ծավալվում  այլ  պետության  տարածքում,  և այդ պետության փաստացի հսկողությունը որոշակի տարածքում բավարար կլինի սահ- մանելու, որ վերջինս իրավասություն ունի և դրանով իսկ պարտավոր է այնտեղ ապա- հովել Կոնվենցիայով ամրագրված իրավունքներն ու ազատությունները: ", "Այդ  եզրակացությունն  ամրագրվել  էր  նաև  Կիպրոսն  ընդդեմ  Թուրքիայի  գործով վճռում, որ զինվորական գործողություններն ու շրջափակումը Կոնվենցիայի մասնակից պետություններից մեկին թույլ չէին տալիս նշված տարածքում կատարել իր պարտակա- նությունները,  և  եթե  համարվեր,  որ  այնտեղ  կատարվող  իրադարձությունները  Թուր- քիայի իրավասության ենթակա չեն, ապա  այդ տարածքի սահմանում գտնվող  անձանց համար վակուում էր առաջանում մարդու իրավունքների պաշտպանության առումով224: ", "Հետևաբար,  5-րդ  հոդվածի  պահանջները  պետք  է  կատարվեն  ցանկացած  տեղ, որտեղ առկա է ազատությունից զրկում, այն պետք է կիրառվի նաև այն դեպքերում, երբ իրավապահ մարմինների աշխատակիցները մեկնում են այլ երկիր` որևէ մեկին վերա- դարձնելու նպատակով, որպեսզի վերջինս կանգնի դատարանի առջև կամ կրի պատի- ժը:  Այսպես,  Ռենետն  ընդդեմ  Ֆրանսիայի225  գործով  դատարանը  վճռել  է,  որ  5-րդ  հոդ- վածը կիրարկելի է դարձել, երբ մեղադրյալը Սենտ Վինսենտում զինվորական օդանավի մեջ հանձնվել է ֆրանսիական ոստիկանությանը: Այդ պահից դիմողին ազատությունից զրկելը (չնայած այն կատարվել է Սենտ Վինսենտում) համարվել է Ֆրանսիայի իրավա- սության խնդիրը՝ ըստ ֆրանսիական իրավապահ մարմինների հայեցողության: ", "Կոնվենցիայի 5-րդ հոդվածը հավասարապես կիրառվում է, երբ որևէ մեկին ապօ- րինաբար բռնում են կամ առևանգում՝ տվյալ անձի նկատմամբ քրեական հետապնդումն ապահովելու  կամ  երեխայի`  ծնողներից  մեկին  միանալու,  կամ  որևէ  այլ  նպատակով, երբ  նման  գործողությունները  կատարվում  են  պետական  ծառայողների  կողմից,  կամ պետությունն այս կամ այն կերպ մասնակից է դրան: Ավելին, ինչպես երևում է Կիպրոսն ընդդեմ  Թուրքիայի  գործից,  5-րդ  հոդվածը  կիրառելի  է  որևէ  այլ  երկրում  զինվորական գործողությունների  ժամանակ  իրականացված՝  ազատությունից  զրկման  ցանկացած դեպքում: Միակ պատճառը, որի համար Դատարանը չարձանագրեց վիճարկվող՝ Թուր- քիայի  կողմից  զինվորական  գործողությունների  արդյունքում  5րդ  հոդվածի  խախտում, Կիպրոսի կողմից, այն  էր, որ Կիպրոսը չէր պնդում, որ հունակիպրոսյան բնակչության այս կամ այն ներկայացուցիչները քննարկվող ժամանակահատվածում կալանավորված են եղել: ", "ՀՀ  քրեադատավարական  օրենսդրությամբ  նախատեսված  ձերբակալման  և  կա- լանավորման  հիմքերն  ավելի  ընդարձակ  են,  քան  Կոնվենցիայում  նշվածները,  ինչը ազատությունից զրկելու հասկացությունը մեխանիկորեն ընդլայնում է: ՀՀ քր. դատ. օրը սահմանում  է  ձերբակալման  հասկացությունը,  պայմանները,  տեսակները,  ձերբակալ- ման  հիմքերը,  ինչպես  նաև  ձերբակալման  ժամկետները:  Անձի  ձերբակալումը,  ըստ  ՀՀ օրենսդրության,  համարվում  է  դատավարական    հարկադրանքի  միջոց:  Ձերբակալումն անձին  արգելանքի  վերցնելն  է,  նրան  հետաքննության  մարմին  կամ  վարույթն  իրա- կանացնող  մարմին  բերելը,  համապատասխան  արձանագրություն  կազմելը  և  այդ  մա- սին նրան հայտնելն է` օրենքով որոշված վայրերում և պայմաններում արգելանքի տակ կարճաժամկետ պահելու համար: "], "paragraph_source_docs": [4, 4, 4, 4, 4], "source_docs_file": "Law.json"}