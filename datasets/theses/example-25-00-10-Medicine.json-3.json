{"paragraph_source_docs": [3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3], "paragraphs": ["ՆՑ  ախտորոշման  հիմքում  ընկած  է  եղել  հիվանդության  պատմության  մանրամասն հավաքագրումը, ուղղորդված նյարդաբանական զննումը, հարկլինիկական հետազոտությունների  իրականացումը,  ինչպես  նաև  հատուկ  սկրինինգային հարցաշար-գործքիների  կիրառումը:  Բոլոր  հիվանդների  դեպքում  հայտնի  են  եղել ցավային համախտանիշով ուղեկցվող նեյրոպաթիայի  պատճառագիտական գործոնները:  Բացառվել  են  բոլոր  այն  դեպքերը,  որոնց  պարագայում  ցավային համախտանիշով  ընթացող  նեյրոպաթիայի  հիմքում  կարող  էին  ընկած լինել միաժամանակ  մի  քանի  հիվանդություն  կամ  գործոն:  Հետազոտության  ընթացքում պահպանվել  են  մարդկանց  մասնակցությամբ  հետազոտությունների  անցկացման էթիկական  նորմերը,  մասնավորապես  հետազոտության  բոլոր  մասնակիցները նախապես  հնարավորություն  են  ունեցել  ծանոթանալ  հետազոտության  անցկացման բոլոր պայմաններին և գրավոր կերպով տվել են իրենց համաձայնությունը: ", "Հիվանդների  ընդհանուր  ընտրանքը  բաժանվել  է  5  խմբերի`  ըստ  ցավային նեյրոպաթիայի  զարգացման  պատճառագիտական  գործոնների,  մասնավորապես` ԴՑՆ` n=100 (56.18%), ԱԼՑՆ` n=25 (14.04%), ՀՀՆ` n=23 (12.92%), ԿՑ` n=18 (10.11%) և ՏՆ`  n=12 (6.74%):  Հիվանդների  միջին  տարիքը  կազմել  է  59.27±9.88,  որից տղամարդիկ`  81  հոգի  (45.5%),  կանայք`  97  հոգի  (54.5%):  Ցավի  միջին  տևողությունը տարիներով եղել է 3.972.80: ", "Բոլոր հիվանդները ենթարկվել են սկրինինգի, մասնավորապես ՆՑ գնահատվել է PainDETECT,  կյանքի  որակը`  SF-36,  դեպրեսիան`  BDI-II,  տագնապը`  GAD-7,  քունը` MOS-Sleep  հայալեզու  վավերացված  հարցաշարերի  օգնությամբ:  Ընդհանուր ընտրանքում  սկրինինգը  թույլ  է  տվել  պատկերացում  կազմել  ՆՑ  քանակապես  և որակապես  բնութագրող  ցուցանիշների  մասին,  գնահատել  հիվանդների  ԿՈ, հայտնաբերել հնարավոր դեպրեսիան և տագնապը, ինչպես նաև քնի խանգարումները: ", "Նախապես  ձևավորված  5  խմբերում  առանձին  դիտարկվել  են  ստացված  բոլոր ցուցանիշները,  որոնց  հիման  վրա յուրաքանչյուր  խմբում  տրվել է  ՆՑ առանձնահատկությունների  բնութագիր:  Ուսումնասիրվել  է,  թե  ինչպես  է  ՆՑ անդրադառնում  ԿՈ,  դեպրեսիայի,  տագնապի  և  քնի  վրա:  Կատարվել  է  նաև միջխմբային համեմատական վերլուծություն: Ստացված ցուցանիշների մեծ մասը եղել են  ոչ  պարամետրիկ  և  բաշխված  եղել  ոչ  նորմալ,  ուստի  ենթարկվել  են վիճակագրական  վերլուծության  Սպրմենի  ոչ  պարամետրիկ  թեստի  օգնությամբ:  PD հարցաշարի  առաջին  մասի  համաձայն,  նախնական  ընտրանքում  որոշվել  են  երեք ցուցանիշներ,  մասնավորապես՝  ՑՆՊ,  որը  կազմել  է  6.42±1.48,  ԱՑ`  8.41±1.32,  ՄՑ` ժամանակ  (n=392)  ստացված  նույնանուն  ցուցանիշների  միջին  արժեքների  հետ [Freynhagen R. et al., 2006], որտեղ ՑՆՊ կազմել է 5.5±2.4, ԱՑ՝ 7.6±2.0, ՄՑ՝ 5.9±2.0: ", "PD  հարցաշարի  հայերեն  ադապտացված  տարբերակի  համարժեքությունը  որոշվել  է «2Way Anova» թեստով, իսկ միջին  արժեքների  տարբերությունների նշանակալիությունը`  «Bonferroni  posttests»  թեստով  (Գծապատկեր  2):  Հարցաշարի ցուցանիշների  միջև  հարաբերակցական  վերլուծություն  կատարելիս,  պարզվել  է,  որ ցավի  3  ցուցանիշների  միջև  հարաբերակցության  գործակիցները  բավականաչափ բարձր  են`  0.61-0.62  միջակայքում,  իսկ  Վերջնարդյունք  ցուցանիշի  հետ  դրանց հարաբերակցությունը` թույլ: ", "PD ադապտացված հարցաշարի ներքին համաձայնեցվածության (վստահելիության)  Cronbach’s  Alpha  գործակիցը  մեր դիտարկման  արդյունքում  կազմել  է  0.83,  որը  մեծ  ընդհանրություն  ունի  միջազգային մյուս  հրապարակումների  հետ  [Freynhagen  R.  et  al,  2006;  Andrés  J, et  al,  2012; Cappelleri  J,  et  al,  2014]:  Սրա  հիման  վրա  եզրակացվել  է,  որ  հայալեզու  հարցաշարն ունի  բարձր  վստահելիություն  և  կարելի  է  ընդունել  որպես  բնօրինակի  հավաստի թարգմանություն,  ուստի  կիրառվել  է  հետազոտվող  առանձին  խմբերում:  Հարցաշարի կիրառման  արդյունքում  պարզվել  է,  որ  ՑՆՊ  ցուցանիշն  ամենից  ուժգինն  է  ԿՑ հիվանդների խմբում և կազմում է 7.1±1.2 միավոր, որից հետո ՏՆ` 6.8±1.7 և հաջորդիվ ՀՀՆ  հիվանդների  խմբում`  6.6±1.5:  ԱՑ  ցուցանիշը  հասնում  է  առավելագույն ուժգնության ՀՀՆ հիվանդների խմբում` 9.0±1.0, ապա ԿՑ` 8.9±0.9, ապա ՏՆ խմբում` ապա  ԴՑՆ`  6.3±1.3,  ապա  ԿՑ`  6.0±1.1:  Ցավի  նեյրոպաթիկ  բաղադրիչը  ըստ PainDETECT հարցաշարի Վերջնարդյունք ցուցանիշի գերակշռում է ԱԼՑՆ հիվանդների խմբում, որտեղ կազմում է 28.8±5.8 միավոր, ապա ՀՀՆ` 28.3±5.2, ապա ԿՑ 28.1±5.9 հիվանդների  խմբում:  Այս  տվյալները  վկայում  են  այն  մասին,  որ  շաքարային դիաբետով  այն  հիվանդները,  ովքեր  ունեն  նեյրոպաթիա,  որն  ուղեկցվում  է  ցավային համախտանիշով,  ունեն  կայուն  մշտական  ցավ,  որը  պարբերաբար  կարող  է սաստկանալ`  անկախ  բուժման  առկայությունից:  Հաշվի  առնելով,  որ  դիաբետիկ պոլինեյրոպաթիային բնորոշ ԴՑՆ իր ընթացքով ավելի կայուն ընթացք ունի, այսինքն ցավին  այդքան  էլ  բնորոշ  չէ  նոպայաձև  բնույթը:  Պետք  է  նշել,  որ  ԱՑ  նման  բարձր ցուցանիշը հավանաբար պայմանավորված է բուժում չստացող հիվանդներով, քանի որ հիվանդությունը  կարող  է  հարաճել:  Այնուամենայնիվ,  հիվանդների  մեծ  մասի  մոտ ՑՆՊ  և  ՄՑ  ցուցանիշները  գրեթե  նույնն  են,  ինչը  հաստատում  է  նաև  սկրինինգային հարցաշարի  արդյունավետությունը:  Ըստ  PD  հարցաշարի  վերջնարդյունքի,  այսինքն ՆՑ  բնորոշ  ախտանիշների  ուժգնությունը  օբյեկտիվացնող  ցուցանիշի,  ԴՑՆ հիվանդների  խմբում  ՆՑ  եղել  է  26.1±5.7  միավոր:  Ըստ  հարցաշարի  արդյունքները դասակարգող  բանալու,  ցուցանիշը  գտնվում  է  19-38  միավորների  միջակայքում,  ինչը նշանակում  է,  որ  տվյալ  հիվանդների  մոտ  ցավը  մաքուր  նեյրոպաթիկ  բնույթ  է  կրում: ", "Սա ևս հաստատում է, որ բացի կլինիկական գնահատականը, PD հարցաշարը թույլ է տալիս  առկա  ախտանիշները  գնահատել  որակապես  և  դրա  հիման  վրա  հաստատել ՆՑ  ախտորոշումը:  Նմանատիպ  պատկեր  առկա  է  ԱԼՑՆ  հիվանդների  խմբում,  ինչը ընդունելի է, քանի որ թե՛ առաջացման մեխանիզմներով, և թե՛ կլինիկական ընթացքով ԴՑՆ  և  ԱԼՑՆ  ունեն  մի  շարք  ընդհանրություններ։  Տվյալ  դեպքում  հատկանշական  է, որ  ԱԼՑՆ  հիվանդների  խմբում  PD  հարցաշարի  Վերջնարդյունքը  ավելի  բարձր  է՝ պոլինեյրոպաթիաներով  հիվանդները,  որպես  կանոն  ցավի  մենեջմենթի  տեսակետից ավելի  անուշադիր  են  և  ոչ  հետևողական:  ՀՀՆ  կլինիկորեն  միշտ  առավել  ագրեսիվ  է ընթանում,  և  բացի  ցավային  նոպաների  առկայությունից,  որոնց  ժամանակ  ցավը կարող  է  հասնել  առավելագույն  ուժգնության,  առկա  ալլոդինիան  մշտապես վատթարացնում  է  հիվանդության  ընթացքը:  Արդյունքում  ցավը  հիվանդի  կողմից ընկալվում  է  ավելի  ուժգին,  տարատեսակ  և  դժվար  նկարագրելի։  PD  հարցաշարի երկրորդ՝  ՆՑ  կլինիկորեն  բնորոշող  և  միևնույն  ժամանակ  այդ  ախտանիշնորի ուժգնության գնահատում իրականացնող մասի համաձայն, ՀՀՆ հիվանդների խմբում ցավի գումարային ցուցանիշը եղել է 28.3±5.2 միավոր, ինչը ևս վկայում է ՀՀՆ հիմքը կազմող բաղադրիչների մաքուր նեյրոպաթիկ լինելու մասին: ԿՑ հիվանդների խմբում ներառված են հիմնականում հետինսուլտային՝ թալամիկ ցավերով հիվանդները: Պետք է հաշվի առնել, որ այս դեպքում ցավի առաջացման հիմքում ընկած է կենտրոնական սենսիտիզացիան:  ՏՆ  հիմնականում  ունի  նոպայաձև  բնույթ,  ուստի  նոպայի  դեպքում այն  կարող  հասնել  առավելագույն  ուժգնության,  իսկ  նոպայից  դուրս  ցավը  նույնիսկ կարող է բացակայել: ԱԼՑՆ հիվանդների խմբում այդ արժեքը գրեթե չի տարբերվում և կազմում է 5.9±1.1 միավոր: PD հարցաշարի Վերջնարդյունք ցուցանիշի համաձայն ՏՆ նույնպես մաքուր ՆՑ է, քանի որ նրա բաղադրիչ մասերը` իրենց բնորոշ ուժգնությամբ հատում են 19 միավորի շեմը: ", "ՆՑ  տառապող  հիվանդների  և  առողջ  անհատների  ԿՈ  համեմատական ուսումնասիրություն  կատարելիս  պարզվել  է,  որ  ԿՈ  բոլոր  ցուցանիշները  ըստ  SF-36 հարցաշարի  էականորեն  (միջինում  մոտ  2  անգամ)  ցածր  են  առողջ  մարդկանց  ԿՈ ցուցանիշների  համեմատ  [Sullivan  M.  et  al.,  1995]:  ՆՑ  տառապող  հիվանդների շրջանում կատարված մեկ այլ հետազոտության հետ համեմատելիս [Rosberg  K.,  2001 B]: Պարզվեց, որ սանդղակների կեսը միջին արժեքներով իրար մոտ են, սակայն սույն հետազոտության  շրջանակներում,  ԿՈ`  «ֆիզիկական  գործունեություն»,  «Ընդհանուր առողջություն»,  «Սոցիալական  գործունեություն»  և  «Հոգեհուզական  բարեկեցություն» ցուցանիշները  էականորեն  ցածր  են  ստացվել  (Աղյուսակ  18):  Կատարվել  է  SF-36 հարցաշարի  միջոցով  ստացված  տվյալների  առանձին  ցուցանիշների  միջև հարաբերակցությունների վիճակագրական  վերլուծություն, որով պարզվել է, որ առկա փոխկապակցությունները  վիճակագրորեն խիստ  հավաստի  են:  Առավել  ուժեղ  կապեր հայտնաբերվել  են  «Ֆիզիկական  խնդիրների  դերը»  և  «Առողջության  ֆիզիկական բաղադրիչ»  ու  «Ցավեր  մարմնում»  և  «Առողջության  ֆիզիկական  բաղադրիչ» ցուցանիշների միջև (Աղյուսակ 19): ԴՑՆ հիվանդների խմբում ԿՈ գնահատման SF-36 հարցաշարի  կիրառման  արդյունքում  ստցավել  են  ԿՈ  բնութագրող  տարբեր բաղադրիչների  ցուցանիշները  և  միանշանակ  կարելի  է  նկատել,  որ  բոլոր  11 ցուցանիշներում դիտվում են ԿՈ միջինից ցածր արժեքներ: ԱԼՑՆ հիվանդների խմբում ԿՈ  ուսումնասիրություն  կատարելիս  պարզվեց,  որ  ցուցանիշների  գերակշիռ  մասը  ևս գտնվում  են  միջինից  ցածր  մակարդակում։  ՀՀՆ  հիվանդների  խմբում,  ԿՈ ցուցանիշները  մեծամասամբ  ևս  գտնվում  են  միջինից  ցածր  մակարդակի  վրա։  ԿՑ հիվանդների  խմբում  դիտվում  են  ԿՈ  խիստ  ցածր  ցուցանիշներ:  Նախքան  դրանց մեկնաբանությունը, պետք է միանգամից նշել, որ դա պայմանավորված է ոչ միայն ՆՑ առկայությամբ,  այլ  այս  խմբում  ներառված  հիվանդների  ընդհանուր  առմամբ  բարձր հաշմանդամությամբ: Ակնհայտ է, որ բոլոր այն ցուցանիշները, որոնք բնութագրում են ֆիզիկական գործունեությունը,  խիստ ցածր են հաշիվ  առաջնային հիվանդությունների  արդյուքնում  առաջացող նյարդաբանական դեֆիցիտի, այնուամենայնիվ  հստակ  է  նաև,  որ  ՆՑ  իր  հերթին  իջեցնում  է  ԿՈ:  ՏՆ  հիվանդների խմբում  ԿՈ  ուսումնասիրությունը  ցույց  է  տալիս,  որ  այս  ցավը  առավել  շատ անդրադառնում  է  առողջության  ֆիզիկական  բաղադրիչների  վրա:  ՏՆ  հիվանդերն ունեն ամենից ցածր ԿՈ և դա առաջին հերթին պայմանավորված է ցավի պատճառով ի  հայտ  եկող  ֆիզիկական  գործունեության  սահմանափակումով,  այսինքն  ցավային նոպայի հաշվին ի հայտ եկող ժամանակավոր անկենսունակության (Աղյուսակ 54): ", "Տվյալ  հետազոտության  խնդիրներից  էր  բացահայտել  տարբեր  ծագման  ՆՑ ազդեցությունը  ԿՈ  տարբեր  բաղադրիչների  վրա:  ՆՑ  բոլոր  էթիոլոգիական  խմբերում ԿՈ  առանձին  ցուցանիշների  տարբերությունները  վիճակագրորեն  հավաստի  են: ", "Մասնավորապես  հիվանդների  «Ֆիզիկական  գործունեություն»  ցուցանիշի  միջին արժեքը  ամենից  բարձրը  ՏՆ  խմբում  է  և  կազմում  է  58.8±29.8  միավոր,  մինչդեռ  ԿՑ հիվանդների  խմբում  այն  անհամեմատ  ցածր  է`  ամենից  ցածրը  բոլոր  խմբերում` վկայում  է,  որ  ֆիզիկական  գործունեությունը  կախված  չէ  միայն  ցավի  ուժգնությունից: ", "ՏՆ  բնորոշ  է  նոպայաձև  ցավը,  ուստի  ցավից  դուրս,  հիվանդները  կարող  են  ունենալ բավարար  ֆիզիկական  ակտիվություն,  ինչը  չենք  կարող  պնդել  օրինակ`  ԿՑ հիվանդների համար:  ԴՑՆ  խմբում քրոնիկ հիվանդության հարաճումը անխուսափելիորեն  բերում  է  հաշմանդամություն  ոչ  միայն  ծայրամասային  նյարդային համակարգի  վրա  իր  գործուենությամբ:  ԱԼՑՆ  հիվանդները  ուղեկցող  այլ հիվանդություններ չեն ունեցել, ինչպես և ՀՀՆ հիվանդների մեծ մասը: Էթիոլոգիական խմբերում  առկա  տարբերությունները  վիճակագրորեն  նշանակալի  են (p<0.05): ", "Փաստորեն ընտրանքում առկա հիվանդների էթիոլոգիական խմբերը. ԿՈ բնութագրող SF-36  հարցաշարի  բոլոր  ցուցանիշների  մասով  տարբեր  էին,  ուստի  տարբերվեցին նաև  վերջնական  արդյունքով:  ՆՑ  տառապող  հիվանդների  բոլոր  էթիոլոգիական խմբերում  դիտվել  են  ԿՈ  միջինից  ցածր  ցուցանիշներ,  որն  առավելապես արտահայտված  է  ԿՑ  հիվանդների  մոտ:  ԿՈ  վրա  բացասական  ազդեցությամբ  չեն զիջում  նաև  ՏՆ  և  ԱԼՑՆ:  Ընդհանուր  ընտրանքում  «Առողջության  փոփոխություն» ցուցանիշը  հիվանդների  կողմից  գնահատվել  է  հետևյալ  կերպ.  16.3%  (n=29)`  խիստ վատացում,  37.6%  (n=67)`  վատացում,  33.7%  (n=60)`  անփոփոխ,  11.8%  (n=21)` լավացում, 0.6% (n=1)` խիստ լավացում: ", "Այսպիսով, ՆՑ բոլոր կլինիկական տեսակները բացասաբար են ազդում ԿՈ վրա, որտեղ որոշիչ դեր է խաղում ցավի ուժգնությունը: ", "ՆՑ  հիվանդների  ընդհանուր  ընտրանքում  բոլորն  ունեն  նվազագույնից  մինչև ծանր  աստիճանի  դեպրեսիա:  ՆՑ  հիվանդների  ընդհանուր  ընտրանքում  հիվանդների ունեն քնի խանգարումներ: ", "ՆՑ-ի,  ԿՈ-ի,  դեպրեսիայի,  տագնապի  և  քնի  խանգարումների  միջև  առկա  են ցածրից  մինչև  բարձր  հարաբերակցային  կապեր:  ՆՑ-ի  էթիոլոգիական  խմբերում առկա  բոլոր  տարբերությունները  վիճակագրորեն  հավաստի  են:  Ընդհանուր ընտրանքում,  տղամարդկանց  և  կանանց  ցավի  ուժգնության  տարբեր  ցուցանիշները վիճակագրական ոչ պարամետրիկ թեստերի համաձայն չեն տարբերվում: ", "Ստորև ներկայացվում են կլինիկական դեպքեր, որոնցում առանձին հիվանդների օրինակով արտացոլված են հետազոտության շրջանակներում ստացված տվյալները. Կլինիկական  դեպք  N1  Հիվանդ՝  Պ․Հ․,  61  տարեկան,  իգական  սեռի։  Շուրջ  10 տարի  է,  ինչ  գանգատվում  է  վերջույթների  թմրածությունից  և  սաստիկ  ցավերից: ", "Ցավերը  տեղակայված  են  վերին  և  ստորին  վերջույթներում,  սակայն  ավելի արտահայտված  են  ոտքերում:  Ցավերը  հիվանդի  կողմից  նկարագրվում  են  որպես այրոց, ծակծկոց, հիշեցնում են «մրջյունների վազք, տաք ալիք, էլեկտրական հոսանքի զգացողություն»,  կրում  են  մշտական  բնույթ,  սակայն  պարբերաբար  կարող  են  նաև սրվել  և  ընթանալ  նոպայաձև:  Անամնեզում  նշվում  է  12  տարվա  վաղեմության շաքարային դիաբետ: Շուրջ 5 տարի է, ինչ ստանում է ինսուլինաթերապիա: ", "Նյարդաբանական  ստատուս.  Գիտակցությունը  պարզ  է,  շփումն՝  ադեկվատ։ ", "Մենինգեալ  ախտանիշներ  չկան։  Գանգուղեղային  նյարդեր.  Բբերը  կլոր  և  համաչափ են`  D=S, լուսային  ուղղակի  և  փոխկապակցված  ռեակցիաները`  պահպանված: ", "Ակնագնդերի  շարժումները  բոլոր  ուղղություններով  չափավոր  սահմանափակված  են, մասնավորապես`  դեպի  վեր  նայելիս  առկա  է  հայացքի  պարեզ,  երկու  կողմից`  զատիչ նյարդերի  անբավարարություն:  Կոնվերգենցիան`  երկկողմանի  անբավարար:  Դեմքը` համաչափ, լեզուն` միջին գծով: Քմային և կլման ռեֆլեքսները բարձր են: Առկա են օրալ ավտոմատիզմի  նշաններ՝  «Մարինեսկու-Ռադովիչի,  Կարճիկյանի  դիստանտ-օրալ»։ ", "Ջլային  ռեֆլեքսները  վերին  վերջույթներում  հավասարապես  իջած  են:  Ստորին վերջույթներում ծնկան ռեֆլեքսը երկկողմանի զգալի իջած է, իսկ Աքիլեսյան ռեֆլեքսը` բացակայում  է։  Ախտաբանական  ռեֆլեքսներ  չկան:  Մկանային  տոնուսը  ստորին վերջույթներում իջած է, մկանները հիպոտրոֆիկ են, առկա են եզակի ֆիբրիլյացիաներ: ", "Կոորդինատոր  փորձերը.  մատ-քթային  և  կրունկ-ծնկային  փորձերը  երկկողմանի կատարում է  վրիպումով`  հիպոմետրիայով։  Ռոմբերգի  դիրքում  ճոճվում է։ ", "Մոնոֆիլամենտի  միջոցով  ստորին  վերջույթներում  գնահատվել  է  մակերեսային զգացողությունը:  Հայտնաբերվել է  մակերեսային  զգացողության  խանգարում «ձեռնոցների  և  գուլպաների»  ախտանիշի  տեսքով:  Բոլոր  վերջույթներում նյարդաբանական կամերտոնի օգնությամբ գնահատվել է վիբրացիոն զգացողությունը: ", "Դիտվել  է  վիբրացիոն  զգացողության  իջեցում՝  առավել  արտահայտված  ոտքերում (ոտնաթաթերում՝  0%,  ծնկներում՝  մոտ  30%,  ձեռքերում՝  մոտ  60%):  Զգացողական  այլ խանգարումներ չեն հայտնաբերվել: ", "ԷՆՄԳ եզրակացություն. Դեմիելինիզացիայով ընթացող սենսո-մոտոր պոլինեյրոպաթիա:  Կատարվել  է  ՆՑ  ուժգնության  քանակական  գնահատում PainDETECT հարցաշարի օգնությամբ, որտեղ ՑՆՊ կազմել է 9 միավոր, ԱՑ՝ 10,  ՄՑ՝ Նույն  հարցաշարի  օգնությամբ  կատարվել  է  նաև  ՆՑ  որակական  գնահատում,  որի համաձայն հիվանդի մոտ առկա են ցավային նոպաներ՝ նրանց միջև մշտական ցավով: "], "source_docs_file": "Medicine.json"}