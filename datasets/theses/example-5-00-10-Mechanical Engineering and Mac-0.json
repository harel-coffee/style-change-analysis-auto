{"paragraphs": ["XX  դարի  50-ական  թվականներից  հետո  տեխնիկայի  և  տեխնոլոգիայի  աշխարհում կատարվեց հեղաշրջում: Աէրոտիեզերական գիտության և տիեզերագնացության ի հայտ գալուն  պես  ստեղծվեց  վիճակների  տարածությունում  կառավարման  համակարգերի նկարագրության  նոր  և  հզոր  մաթեմատիկական  ապարատ,  ինչն  էլ  իր  հերթին  զարկ տվեց  օպտիմալ  կառավարման  տեսության  բուռն  զարգացմանը:  Սակայն  արդյունաբե- րական  տեխոլոգիաների,  իրենց  մեջ  մեծ  քանակությամբ  պարամետրեր,  ենթահամա- կարգեր  և  օբյեկտներ  ներառող  բարդ  ավտոմատ  համակարգերի  զարգացմանը  զուգըն- թաց  առավել  դժվարանում  էր  կառավարման  տեսության  դասական  հիմունքներով օպտիմալությանը ձգտումը: ", "Դա  պայմանավորված  էր  նրանով,  որ  իրական  ֆիզիկական  համակարգերը  և դրանց  աշխատանքի  պայմանները  սովորաբար  չեն  կարող  մաթեմատիկորեն  բացար- ձակ  ճիշտ  մոդելավորվել:  Այդ  պատճառով  առաջացավ  անհրաժեշտություն  այնպիսի համապիտանի մեթոդի փնտրմանը, ինչը հնարավորություն կընձեռի կառավարելու հա- մակարգը  կամայական  ազդակների  և  անորոշությունների  հաշվառմամբ:  Ներկայումս այդպիսի  մեթոդներից է ռոբաստ կառավարումը: Ավտոմատ կառավարման համակար- գը, որն ունի կայունության առաջադրված պաշարները և որակը պահպանելու հատկու- թյուն  համակարգի  պարամետրերի  փոփոխման  ողջ  տիրույթում,  ինչպես  նաև  իրական շահագործման  պայմաններում  համակարգի  վրա  գործող  ազդակների  ազդանշանների ողջ տիրույթում, կոչում են ռոբաստ [35-37, 51-56, 58, 63, 81, 85, 98, 110, 118, 120]: ", "Ներկայումս  տարբերում  են  մի  քանի  հիմնական  խնդիրներ  կապված  ավտոմատ կարգավորման  համակարգի  ռոբաստության  ապահովման  հետ,  որոնցից  հիմնական- ներն են.   ռոբաստ  կայունություն՝  համակարգի  կայունության  ապահովումն  անվանա- կան մոդելից օբյեկտի մոդելի բոլոր թույլատրելի շեղումների դեպքում,   ռոբաստ  որակ՝  համակարգի  առաջադրված  որակի  ցուցանիշների  ապահո- վումն անվանական մոդելից օբյեկտի մոդելի բոլոր թույլատրելի շեղումների դեպքում: ", "Ըստ էության ռոբաստ կառավարման համակարգերի սինթեզի գլխավոր խնդիրն է կառավարման  այնպիսի  օրենքի  փնտրումը,  որը  կպահպանի  համակարգի  ելքային փոփոխականները  և  սխալանքի  ազդանշաններն  առաջադրված  թույլատրելի  սահման- ներում,  անկախ  կառավարման  կոնտուրում  առկա  անորոշությունից:  Անորոշություն- ներն  այդ  դեպքում  կարող  են  ընդունել  կամայական  ձևեր,  սակայն  առավել  էական  են հանդիսանում  աղմուկները,  կառավարման  օբյեկտի  փոխանցման  ֆունկցիայի  իմացու- թյան ոչ գծայնությունները և անճշտությունները: ", "Ռոբաստ կառավարման դեպքում դիտարկվում են երկու տեսակի անորոշություն- ներ՝  կառուցվածքային  և  ոչ կառուցվածքային  [31,  36,  39,  98,  120]:  Կառուցվածքային անորոշությունների  տակ  հասկանում  են  անորոշությունները  համակարգում,  որի կառուցվածքը  հանդիսանում  է  (կամ  համարվում  է)  լրիվ  հայտնի,  սակայն  անհայտ  են կարգավորման օբյեկտի որոշ պարամետրերի ճշգրիտ արժեքները [39,56]: Մասնավորա- պես,  կառուցվածքային  անորոշություններն  իրենցից  ներկայացնում  են,  օրինակ, վիճակների  տարածության  մատրիցների  (A,  B,  C,  D)  տարրերի  անորոշությունները, կառավարման  օբյեկտի  փոխանցման  ֆունկցիայի  զրոներում  կամ  բևեռներում անորոշությունները [39]: "], "paragraph_source_docs": [0, 0, 0, 0, 0], "source_docs_file": "Mechanical Engineering and Machine Science.json"}