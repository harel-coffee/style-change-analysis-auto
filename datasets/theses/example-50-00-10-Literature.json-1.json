{"source_docs_file": "Literature.json", "paragraphs": ["ÆÝãå»ë ´á¹É»ñÁ, ³ÛÝå»ë ¿É Ø³É³ñÙ»Ý ëï»ÕÍ»óÇÝ ¾¹·³ñ äáÛÇ Ï»ñå³ñÇ ³ÛÝ ÙÇý³Ï³Ý³óí³Í  ÙÇçáõÏÁ,  áñÁ  Ñ»ï³·³ÛáõÙ  ¹³ñÓ³í  ³Û¹  Ï»ñå³ñÇ  µ³½Ù³åÇëÇ մեկնաբանությունների  ³ÕµÛáõñ և »É³Ï»ï: ", "Ø³É³ñÙ»Ç և ´á¹É»ñÇ Ã³ñ·Ù³ÝáõÃÛáõÝÝ»ñÇ  և  ùÝն³¹³ïáõÃÛ³Ý  ³Û¹  ÷áõÉÁ  Ýáñ  ÇÙ³ëï  և  Ýáñ  ËáñÑáõñ¹ Ñ³Õáñ¹»ó  äáÛÇ  Ï»ñå³ñÇÝ՝  ³é³ç  ù³ß»Éáí  ³Ù»ñÇÏ³óÇ  ·ñáÕÇ  å³ßï³ÙáõÝùÁ:  ²ÛÝ ÙÇïáõÙÝ»ñÁ,  áñáÝù  Ç  Ñ³Ûï  »Ï³Ý  ´á¹É»ñÇ  և  Ø³É³ñÙ»Ç  ³Ý¹ñ³¹³ñÓÝ»ñáõÙ, Ñ»ï³·³ÛáõÙ ½³ñ·³óáõÙ ëï³ó³Ý ³ÙµáÕç ·ñ³Ï³Ý³ë»ñ üñ³ÝëÇ³ÛáõÙ: ", "Էդգար Պոյի ազդեցությունը ֆրանսիական գրականության վրա այնքան մեծ է, որ  հասնում  է  գրեթե  մինչև  մեր  օրերը,  սակայն  մենք  հիմնական  շեշտը  կդնենք  այն գրողների  վրա,  ովքեր  ստեղծագործել  են  Բոդլերի  ժամանակ  կամ  անմիջապես նրանից  հետո:  Գրական  ազդեցությունների  նման  շղթան,  որը  ցույց  է  տալիս  Պո- ֆրանսիական գրականություն կապակցվածությունը Բոդլերից առաջ և անմիջապես նրանից  հետո,  առավել  չափով  է  բացահայտում  այդ  ժամանակաշրջանի  գրական стр.346 իրողությունները  և  հանդիսանում  այն  համատեքստը,  որի  շրջանակներում  Էդգար Պոյի  ստեղծագործության  բոդլերյան  թարգմանությունները  և  քննադատությունը առավել հստակ են ներկայացվում: ", "Զգալի  է  Էդգար  Պոյի  ազդեցությունը  նաև  Պոլ  Վերլենի  վրա:  Վերլենը,  որպես պոետ,  ճանաչում  գտավ  իր  կյանքի  վերջին  տարիներին:  1888  թվականին  §Ռեվյու բլե¦  ամսագրում  տպագրվեց  Ժուլ  Լեմետրի  հոդվածը,  որտեղ  նա  Վերլենին անվանում է դարաշրջանի առաջին բանաստեղծ: Երբ Վերլենը ստացավ նոր սերնդի բանաստեղծների  §առաջնորդի  կոչումը¦,  նրա  ստեղծագործական  հանճարը  այդ ժամանակաշրջանում  արդեն  հանգել  էր.  նրա  լավագույն  բանաստեղծությունները գրվել էին դրանից առաջ: ", "Դրանից  մի  քանի  տասնամյակ  առաջ  Ամերիկայում  մահացել  էր  մեծ  պոետ՝ Էդգար  Պոն:  Ամերիկացի  այս  գրողի  վիճակը  էլ  ավելի  հակասական  էր.  իր հայրենիքում  նա  հայտնի  էր  որպես  չհանդուրժող,  անհաշտ  և  տաղանդավոր քննադատ: Ընթերցողները ծանոթ էին որոշ չափով միայն նրա արձակի հետ, սակայն Պոյի  ավելի  քան  100  բանաստեղծություններից  ընդունվեց  միայն  մեկը՝  §Ագռավը¦: ", "Նրա մյուս բանաստեղծական գործերը ժամանակակիցներին մասամբ անծանոթ էին, մասամբ էլ համարվում էին անհաջող և անհասկանալի: Միայն Պոյի մահից հետո նա ձեռք  բերեց  մեծ  փառք,  բայց  ոչ  թե  Ամերիկայում,  այլ  Ֆրանսիայում՝  երիտասարդ տաղանդավոր գրող և քննադատ Շարլ Բոդլերի միջոցով: ", "Խոսելով  պոետների  ողբերգական  ճակատագրերի  մասին՝  քննադատ Զաբաևան  գտնում  է,  որ  դա  է  միավորում  Պոյին  Բոդլերի  և  Վերլենի  հետ:  Եթե սկզբունքային  լինենք  այս  հարցում,  ապա  պետք  է  նշենք,  որ  ֆրանսիական գրականության  մեջ  և  ընդհանրապես  գրական  աշխարհում  Պոյի  անվան  և ստեղծագործության  տարածման  գործում  առաջին  տեղում  անվերապահորեն կանգնած  է  Շարլ  Բոդլերը,  ինչը  կասկածի  տակ  չի  դրվում  ո՛չ  ֆրանսիացի,  ո՛չ ամերիկացի և ո՛չ էլ որևէ այլ երկրի քննադատների ու գրականագետների կողմից: ", "Ինչ  վերաբերում  է  Բոդլերի,  այդ  թվում  նաև  նրա  ժամանակակիցների  գործը շարունակողներին,  ապա  երկրորդն  ըստ  կարևորության  թերևս  Մալարմեն  է,  և  այդ բանի  հիմնավորումը  մենք  փորձել  ենք  նշել  վերևում:  Եվ  խոսքն  այն  մասին  չէ,  որ Վերլենը առանձին մեծ քննադատական աշխատանք չի գրել Պոյի մասին, այլ ավելի շուտ  այն  մասին,  թե  ինչ  դեր  և  ինչ  կարևորություն  է  ունեցել  ամերիկացի  գրողը ֆրանսիացի  տվյալ  բանաստեղծի  կյանքում  և  ստեղծագործության  մեջ:  1884 թվականին  Վերլենը  հրատարակում  է  ակնարկների  մի  շարք,  որոնք  ամփոփվում  են մեկ ընդհանուր վերնագրի տակ՝ §Անիծված պոետներ¦: Այստեղ գտնում ենք Վերլենի ժամանակակիցներ  Տրիստան  Կորբիերի,  Արթուր  Ռեմբոյի,  Ստեֆան  Մալարմեի, Օգյուստ Վիլյե դը Լիլ-Ադանի հոգեբանական և ստեղծագործական դիմանկարները: ", "Այդ  շարքն  ավարտվում  է  §Խեղճ  Լելիան¦  ակնարկով,  որտեղ  պոետը բացատրում է, որ Լելիանը հենց ինքն է, ավելի ճիշտ՝ նրա քնարական հերոսը: Բոլոր անիծված պոետներից ամենադառը ճակատագիրը իրենն է: Արդեն նշել ենք, որ 1856 թվականին  Բոդլերը  արդեն  գրել  էր  իր  հայտնի  §Էդգար  Պո¦  հոդվածը,  որտեղ  ոչ միայն  վերլուծում  է  ամերիկացի  պոետի  կյանքի  փաստերը,  այլև  միաժամանակ անկեղծորեն  խոսում  է  իր  սեփական  անձի  մասին.  կարելի  է  ասել,  որ  բնությունը եռանդուն  բնավորությամբ  է  օժտում  նրանց,  ումից  նա  մեծ  գործեր  է  սպասում, ինչպես որ երկարակեցություն է շնորհում ծառերին, որոնք պետք է ծառայեն որպես վշտի և դժբախտության խորհրդանիշներ:32 Վերլենի  ստեղծագործության  մեջ  առկա  է  ոչ  միայն  Պոյի,  այլև  Բոդլերի ազդեցությունը,  ինչը  բացատրվում  է  նրանով,  որ  Վերլենը  իր  ստեղծագործական ուղին  սկսեց  նույն  այն  §Պառնասից¦,  որտեղ  Բոդլերը  արդեն  կայացած  պոետ  էր: ", "Այսպես՝§Աշնանային  երգ¦  բանաստեղծության  մեջ  ակնհայտ  է  ինչպես  Պոյի արձակի,  այնպես  էլ  Բոդլերի  քնարերգության  մեջ  մշտապես  առկա  ճակատագրի մոտիվը: ", "§Երգեր  առանց  բառերի¦  ժողովածուի  մեջ  առավել  ակնհայտ  է  Պոյի  ինչպես արձակի,  այնպես  էլ  քնարերգության  ազդեցությունը:  Այս  ժողովածուն  կարող  է որպես օրինակ ծառայել բնապատկերային քնարերգության համար: Ինչպես  և Պոյի մոտ,  մարդու  հոգին  ամբողջապես  նույնացվում  և  նմանեցվում  է  շրջապատող բնապատկերին:  Այստեղ  արդեն  բնապատկերը  ոչ  թե  այլաբանական  է,  այլ խորհրդանշական  և  իր  մեջ  պարունակում  է  անսահման  քանակի  իմաստներ:  Այս ժողովածուում  տեղ  գտած  §Պոեզիայի  արվեստը¦  բանաստեղծության  մեջ  Վերլենը ներկայացնում  է  իր  գեղագիտական  ծրագիրը,  որը  շատ  մոտ  է  Պոյի  և  Բոդլերի գեղագիտական հայացքներին:  Վերլենը նշում է, որ  ամբողջ հարցը ¥բանաստեղծության¤  երաժշտության  մեջ  է:  Վերլենը  խորհուրդ  է  տալիս  անտեսել մարմինն ու մարմնականությունը, ճարտասանությունն ու ճոռոմաբանությունը ¥138¤: ", "Այստեղ  պարզ  երևում  է  Էդգար  Պոյի  §Կառուցվածքի  փիլիսոփայությունը¦  և §Պոետական  սկզբունքը¦  հոդվածների  ազդեցությունը,  որտեղ  Պոն  դեմ  է  դուրս գալիս  պոեզիայի  մեջ  ճարտասանությանը  և  բարոյախոսությանը:  Պոն  գրում  է,  որ պոեզիայի  փոխհարաբերությունները  ինտելեկտի,  խղճի  հետ  ունեն  երկրորդական XX  века:  Итоги  и  перспективы  изучения.  Материалы  Седьмых  Андреевских  чтений  /  Под  ред.  Н.Т. Пасхарьян. – М.: Экон – Информ, 2009. С. 72. նշանակություն, պարտքի կամ ճշմարտության հետ պոեզիան միայն հանկարծակի է շփվում, պոեզիայի նպատակը գեղեցիկն է ¥175 ¤: ", "Ամերիկացի գրողի ուշ քնարերգության մեջ պատկերվածի ինտենսիվությունը, ուժգնությունը  ներկայության  անհավանական  արդյունքի  են  հասնում,  ջնջում  են բոլոր  գեղարվեստական  պայմանականությունները,  ավելի  սերտ  շփում  են հաստատում ընթերցողի հետ: Այս շրջանում Պոն իրեն դրսևորում է որպես նորարար, քանի  որ  սկզբնական  շրջանում  նրա  պոեզիան  հիմնվում  էր  դասական  ավանդույթի վրա: ", "Ոչ  մի  բանի  հետ  չի  կարող  համեմատվել  լարվածության  և  վախի  այն զգացումը,  որն  առաջանում  է  §Ագռավ¦-ի  ընթերցման  ժամանակ:  Պոյի  ուշ բանաստեղծությունների  հիմնական  թեման  սիրո  վերապրումն  է  անվերականգնելի կորստյան գիտակցման խորապատկերի վրա: Վերլենը այն միտքն է արտահայտում, որ  պոետը  ոչ  միայն  նկարագրում  է  այն  զգացումը,  որը  կա  քնարական  հերոսի հոգում, այլև փոխանցում է այն հուշերը, որոնք ստեղծում են մարդու հոգեկանի մեջ ներթափանցելու  զգացում:  Ավելի  ուշ  քնարերգության  այդ  հատկանիշը  կստանա §սուգգեստիվություն¦  (ներշնչում)  անվանումը:  Պոեզիայի  նման  հատկանիշ  Պոյի ստեղծագործության մեջ ձեռք է բերվում ռիթմի դերի փոփոխության շնորհիվ ¥274¤: ", "Պոյի այդ շրջանի պոեզիային բնորոշ էր ամեն առանձին շեշտադրված տակտի տարանջատում:  Տաղաչափության  նման  ընդգծումը  բոլորովին  բնորոշ  չէր  19-րդ դարի  առաջին  կեսի  պոեզիային  ընդհանրապես,  և  ֆրանսիական  պոեզիային՝ մասնավորապես:  Այստեղ  իդեալական  էր  համարվում  թեթևությունը  և  ոչ  լարված տոնայնությունը: ", "Վերլենը,  ինչպես  և  Բոդլերը,  իսկ  առաջին  հերթին՝  Պոն,  գտնում  են,  որ կերպարները,  բառերը  իրենց  մեջ  կրում  են  ոչ  միայն  իրենց  ուղիղ  իմաստը  և նշանակությունը, այլև մի  քանի այլ անորոշ իմաստներ, որոնք ներշնչված են տվյալ բառերի հնչեղությամբ ¥197¤: ", "Սուգգեստիվությունը Պոյի մոտ առաջանում է բառերի, կերպարների, ռիթմի և հնչեղության բարդ համագործակցության արդյունքում: Վերլենն առաջինն էր պոետ- սիմվոլիստներից,  ով  կիրառում  է  բառի  սուգգեստիվ  ուժը:  Հիշենք  որ,  սուգգեստիվ բառը  անգլերենում  և  մի  շարք  եվրոպական լեզուներում  նշանակում  է §առաջարկող¦:  Վերլենի  բառերը  ազդում  են  ոչ  այնքան  իրենց  առարկայական նշանակությամբ,  որքան  իրենց  ոչ  երկրային  երանգավորումով,  որը  առաջանում  է հնչյունաշարադասական յուրօրինակ կապի  արդյունքում և ինչ- որ տրամադրություններ արթնացնում: ", "Ֆրանսիական սիմվոլիստների մոտ Պոն սկզբնական շրջանում համարվում էր վերլիբրի  ստեղծողը,  քանի  որ  նրա  քնարերգությունը  արձակի  տեսքով  ֆրանսերեն էր թարգմանվել Մալարմեի կողմից: ", "Բայց իրականում առաջին խորհրդապաշտական  վերլիբրը  ավանդական  տաղաչափության  փոխարեն  սկսեց գործածել Վերլենը: ", "Պոյի  և  Վերլենի  միջև շատ  ընդհանրություններ  կային  ոչ  միայն գեղարվեստական,  այլև  ընդհանուր  մարդկային  հայացքներում.  Վերլենը,  ինչպես  և Պոն,  արհամարհանքով  էին  վերաբերվում  քաղքենիներին,  բայց  երկու  պոետներն  էլ հրաշալի  գիտակցում  էին,  որ  իրական  աշխարհում  հաղթում  է  միջակությունը:  Իր §Պարտվածները¦  պոեմում  Վերլենը  գրում  է  այն  մասին,  որ  իդեալը  միշտ կործանվում  է:  Հետաքրքիր  է  նշել,  որ  երկու  պոետների  կյանքի  հանգամանքները նույնպես նման էին: Պոն ամուսնացած էր իր պատանի զարմուհու՝ Վիրջինիայի հետ, որին նա կորցրեց վաղաժամ մահվան հետևանքով: Վերլենը նույնպես ամուսնացավ շատ երիտասարդ Մաթիլդե Մոթեի հետ, որի կորուստը անդառնալի  ցավ էր պոետի համար: ", "Վերլենը,  որը  պատանի  հասակում  հայտնվեց  ռոմանտիզմի  և  հետո պառնասցիների  ու  Բոդլերի  ազդեցության  տակ,  շատ  զգայուն  էր  ընդունում  Պոյի գեղագիտությունը  մի  կողմից  որպես  ռոմանտիզմի  ներկայացուցիչ  ¥պոեզիայի նպատակը  գեղեցիկն է¤,  իսկ  մյուս  կողմից՝  որպես  նորարար,  ով  իր ստեղծագործության  որոշ  գծերով  հակադրվում  էր  ռոմանտիզմի  պոետիկային. Վերլենը,  ինչպես  և  Պոն,  իր  ուշ  շրջանի  քնարերգության  մեջ  մերժում  է  դասական տաղաչափությունը  և  փորձարարություն  անում  բանաստեղծական  չափերի  վրա, ինչի  արդյունքում  նրա  պոեզիան  ձեռք  է  բերում  սուգգեստիվության  հատկանիշ:  Եվ վերջապես  Պոլ  Վերլենի  վրա  լուրջ  ազդեցություն  է  թողնում  Պո-բանաստեղծի կերպարը,  ով  որպես  հանճարեղ  տառապյալ  չի  ընդունվում  ամբոխի  կողմից,  և  ում ստեղծեց  Բոդլերը՝ յուրովի  վերաիմաստավորելով  մեր  կողմից  արդեն  նշված Գրիզվոլդի՝ Էդգար Պոյին նվիրված զրպարտիչ մահախոսականը: ", "Քննադատ Էլինա Աբսալյամովան  փորձում է դիտարկել  Պոյի ստեղծագործությունը ֆրանսիական գրական կյանքի համատեքստում միջմշակութային  փոխգործակցության մեխանիզմների  տեսանկյունից:  Իր հետազոտության  մեջ  նա  փորձում  է  վեր  հանել  Պոյի  ազդեցությունը  միանգամից երեք  մեծ  ֆրանսիացի  պոետների  վրա՝  Բոդլեր,  Մալարմե,  և  Վերլեն:  Ի  դեպ, գրականագետը հետևողականորեն քննում է Պոյի ազդեցությունը ոչ միայն չափածո և  արձակ  ստեղծագործություններում,  այլև  գրականության  հետ  կապված  նրան հայացքներում, որոնք շարադրվում են նամակագրության և օրագրային նոթերի մեջ: ", "Հետաքրքիր  է,  որ  ֆրանսիացի  երեք  գրողները  որոշել  են  խորացնել  իրենց անգլերենի  իմացությունը:  Բոդլերը  դա  որոշել  է  նրա  համար,  որ  կարողանա  բարձր մակարդակով  թարգմանել  Պոյի  արձակ  գործերը  և  փառքի  արժանանալ Ֆրանսիայում,  իսկ  Մալարմեն,  որպեսզի  կարողանա  բնագրով  կարդալ  Պոյին  (այդ նպատակի համար նա որոշ ժամանակ ապրեց Լոնդոնում, իսկ հետագայում դարձավ անգլերենի ուսուցիչ և Պոյի պոեզիայի թարգմանիչ):33 Ինչ վերաբերում է Վերլենին, ապա նա խոստովանում էր, որ  աշակերտական տարիներին  պատմվածքներ  էր  գրում  Պոյի  ոգով:  Եթե  անգամ  ենթադրենք,  որ  նրա՝ Անգլիա  մեկնելու  որոշումը  ուղղակի  կերպով  կապված  չէ  այդ  աշակերտական տարիքի  երազանքի  հետ,  այդուհանդերձ  Պոյի  անգլերեն  բնագրերի  հետ ծանոթանալու  փաստը  կապված  է  հենց  այդ  ժամանակաշրջանի  հետ:  Այդ  նույն ժամանակահատվածում  Վերլենը  երազում  էր  ստեղծել  մի  պոետական  ժողովածու, որը գրված է միասնական պլանի համաձայն: Ակնհայտ է, որ այդ նախաձեռնության գաղափարը  առաջացավ  Վերլենի  մոտ  Պոյի  §Պոետական  սկզբունք¦  գրքի  հետ ծանոթանալու  արդյունքում:  Ճիշտ  է,  այդ  մտահաղացումը  վերջնականապես  չի իրականանում,  այդուհանդերձ  և՛  Վերլենի,  և՛  մյուս  երկու  մեծ  գրողների ստեղծագործության  մեջ  ակնհայտ  են  մի  շարք  մոտիվներ,  որոնք  փոխառված  են Էդգար Պոյից: ", "Բոդլերի ծանոթությունը Էդգար Պոյի ստեղծագործության հետ տեղի ունեցավ այն  ժամանակ,  երբ  §Չարի  ծաղիկներ¦  ժողովածուի  բանաստեղծությունների  մեծ մասը  արդեն  գրված  էին,  թեև  ժողովածուն  դեռ  չէր  հրատարակվել:  Սևագրերի վերլուծությունը թույլ է տվել մասնագետներին եզրակացնել, որ Պոյի ազդեցությունը մեծ տեղ է զբաղեցրել դրանց վերամշակման գործում: ", "Գրականագիտության  մեջ  մինչ  օրս  վիճելի  է  համարվում  այն  հարցը՝  արդյո՞ք Բոդլերի վերլիբրի ժանրին դիմելը նույնպես կապված է Պոյի ազդեցության հետ: Թեև մի կողմից կան դրա բոլոր նախանշանները, սակայն դրա հետ մեկտեղ հայտնի է, որ Մյուս  կողմից  այդ  մասին  է  նաև  վկայում  §Էվրիկայի¦  ենթավերնագիրը՝  §Արձակ Բոդլերը  ինքը  հղում  է  կատարում  ֆրանսիական  ավանդույթին  և  կոնկրետ Ալոզիուս  Բերտրանին:  Ինչպես  արդեն  գիտենք,  Մալարմեն  նույնպես  Պոյի բանաստեղծությունները թարգմանել է արձակ: Բայց մինչ այդ թարգմանության վրա Верлена. www.lomonosov-msu.ru, с.29 պոեմը¦: ", "սիստեմատիկ աշխատելը՝ Մալարմեն ստեղծել է մի շարք արձակ հատվածներ Պոյի ոգով:  Մալարմեի  շարահյուսության  առանձնահատկությունը  հաճախ  կապում  են անգլերենի  ազդեցության  հետ,  սակայն  այդ  թեզը  այդպես  էլ  գիտականորեն չապացուցվեց: ", "Վերլենի  գրական  ժառանգության  մեջ  Պոյի  ազդեցությունը  աչքի  է  ընկնում առաջին հերթին նրա արձակ մանրապատումներում: ", "Ինչ  վերաբերում  է  գրական  քննադատությանը,  ապա  Պոն  այստեղ  հանդես  է գալիս  մի  կողմից  որպես  օբյեկտ-գործող  անձ,  մյուս  կողմից՝  ստվերային համահեղինակ:  Սրանով  է  բացատրվում  այն  հանգամանքը,  որ  Բոդլերի  և  Վերլենի որոշ  հոդվածներ  պարունակում  են  Պոյի  ոգով  վերաձևակերպված  դրույթներ: ", "Հայտնի  է,  որ  Բոդլերը  սկզբնավորեց  այն  գաղափարը,  որ  Պոն  հաստատվի  որպես օրինակելի,  իդեալական,  §բացարձակ¦  պոետ,  քանի  որ  Պոն  ժամանակակից  է, խորը,  դեմոնական,  և  արհամարհում  է  ամբոխի  կարծիքը:  Բոդլերը  նրան  ինչ-որ նկատառումով անվանել է §քաղաքակիրթ աշխարհի քոչվոր արաբներից¦ մեկը: 34 Ինչ  խոսք,  Բոդլերի  քննադատության  մեջ  ակնհայտ  է  Էդգար  Պոյի  մասին պոետականացված յուրատեսակ պատկերացումը: Բոդլերը հռչակում է Պոյին որպես §օրիգինալ փիլիսոփա¦, բայց այդ փիլիսոփայությունը վերցված է գեղարվեստական ստեղծագործություններից: ", "Մալարմեն  իր  հերթին  տարված  է  ամերիկացի  գրողի  այն  մտքերով,  որտեղ վերջինս  նշում  է  փիլիսոփայության  տեղը  պոեզիայի  մեջ:  Մալարմեն  և  Վերլենը միաձայն  այն  համոզմուքն  են  արտահայտում,  որ  19-րդ  դարի  ֆրանսիական գրականության  մեջ  ռեֆրենը  ¥կրկնողություն,  կրկներգ¤  իր  ծագումով  և  բնույթով պարտական է Էդգար Պոյին: ", "Մալարմեն  ընկալում  է  Պոյին  որպես  նախատիպ:  Իսկ  Վերլենի  համար  Պոն հանդիսանում  է  անգլիական  գրականության  §անիծված  պոետ¦,  ինչպես  և Շեքսպիրը:  Ֆրանսիայում  առաջանում  է  պոետների  մի  կապակցված  օղակ,  որի մեջտեղում Էդգար Պոն է: Վերլենը, խոսելով Բոդլերի մասին, մեջբերում է Մալարմեի բանաստեղծությունը՝ գրված Պոյի մահվան առիթով: ", "Պոյի  ազդեցությունը  ֆրանսիական  գրականության  վրա  առավել  ցայտուն  է երևում  դեդեկտիվ  և արկածային  վեպերում:  Այստեղ  առաջին  հերթին  պետք  է հիշատակել Վիլյե դը Լիլ-Ադանի անունը, ով 1860-ականներին ապրում էր Փարիզում և հաճախ շփվում էր Բոդլերի հետ: Բոդլերը ոգեշնչեց Վիլյեին խորանալ Էդգար Պոյի արձակի  մեջ:  Անհրաժեշտ  է  նշել,  որ  Վիլյեն  կարդում  էր  Պոյի  գործերը՝  Բոդլերի Paris, 1926. Vol.3, р.84 թարգմանությամբ,  և  մենք  կարող  ենք  ասել,  որ  այս  գրողի  վրա  մեծապես  ազդել  է §բոդլերյան¦ Պոն: ", "Քննադատներից  մեկը  նշում  է,  որ  Վիլյեի  շատ  նովելներ  արտացոլում  են  այն միստիկական միտումները և իռեալիստական սկզբունքները, որոնք բնորոշ էին Պոյի նովելներին. արտաքին սյուժետային կտավի տակ թաքնված է դրա հոգեհարցության /օկկուլտ/  էությունը,  երբ  փաստերը  այնպես  են  խմբավորված,  որ  ստիպեն ընթերցողին  չհավատալ  ռեալ  բացատրությանը:35  Վիլյեն  մշակում  է  ֆրանսիական §սարսափի  նովելը¦՝  դարձնելով  այն  շատ  հակիրճ  և  տրամաբանորեն  հստակ հիմնավորված: Սրանով է բացատրվում այն պաթոլոգիկ ազդեցությունը, որ թողնում էին  նրա  նովելները  ընթերցողի  վրա,  բայց  ոչ  մղձավանջային  տեսարանների պատկերմամբ:  Այսպես,  §Փորձություն  հույսի  միջոցով¦  պատմվածքում,  որի բնաբանը  Վիլյեն  վերցրել  էր  Պոյի  §Ջրհորը  և  ժամացույցի  ճոճանակը¦ ստեղծագործությունից,  պատկերվում  է  մի  իրավիճակ,  որը  ուղղակի  ալլյուզիա  է Պոյի  ստեղծագործության  վրա:  Նմանությունը  ակնհայտ  է  ոչ  միայն  սյուժեի,  այլև դրա կառուցվածքի հարթության վրա: Այս պատմվածքի կենտրոնում մի մարդ է, որի աչքերով մենք տեսնում ենք ամբողջ եղելությունը: ", "Միևնույն  ժամանակ  Վիլյեի  պատմվածքում  կա  մի  էական  տարբերություն. տվյալ դեպքում մեզ հայտնի է այդ անձի անունը, նրա ազգային պատկանելությունը, նրա  սոցիալական  դիրքը,  դեպքի  վայրը,  ինչպես  նաև  նրա  մեղքը  ինկվիզիտորների առջև:  Այդ  մարդը  րաբբի  Ասեր  Աբարբանելն  է՝  արագոնցի  հրեա,  ով  կեղեքում  է աղքատներին՝ տոկոսով փող տալով նրանց: ", "Վիլյեի  պատմվածքի  մեջ  Պոյի  հետ  ունեցած  ընդհանրությունների  կողքին հիմնական  շեշտը  սարսափի  ֆիզիկական  զգացումից  և  մահվան  վախից տեղափոխված  է  անարդարության  սոցիալական  խնդրի  վրա,  ուր  խոսվում  է մարդկության  դաժանության  մասին  ընդհանրապես  և  կեցության  դաժանության մասին՝  մասնավորապես:  Առաջին  հայացքից  երկու  հեղինակների  պատկերած խնդիրները  շատ  նման  են.  երկու  դեպքում  էլ  նկարագրվում  է  մի  մարդու  վիճակ,  ով ենթարկվում  է  խոշտանգումների  և  գտնվում  է  մահվան  սահմանագծի  վրա,  բայց  և ուզում է ապրել: Երկու պատմվածքներն էլ շարադրված են շատ հակիրճ, երկուսում էլ միտումնավոր կերպով բացակայում է իրավիճակի վերլուծությունը, և երկուսին էլ բնորոշ  է  գործողության  մեծ  լարվածությունը:  Սակայն  դրանց  ավելի  մանրակրկիտ վերլուծությունը ցույց է տալիս գաղափարական շեշտադրումների տարբերությունը: ", "литература и фольклор». — Режим доступа: http://feb-web.ru/feb/litenc/encyclop/le2/le2-2321 .htm. с. 97 Պոյի  ստեղծագործության  բոդլերյան  թարգմանությունը  դրդում  է  Վիլյեին  իր պատմվածքը  ներկայացնել  որպես  լաց  մարդկանց  դաժանության  մասին,  բողոք՝ Աստծուն:  Եվ  բնաբան  ընտրելով՝  Վիլյեն  դիմում  է  Էդգար  Պոյին՝  որպես  մի հրեշտակի, նահատակի ու տառապյալի, ինչպիսին նա ներկայանում է Բոդլերի մոտ: ", "Մենք միջնորդված կերպով տեսնում ենք, թե ինչպես է Բոդլերի թարգմանության մեջ վերանում  խելագարության  և  անգիտակցանականի  շեշտը,  և  փոխարենը  առաջ քաշվում  կրոնափիլիսոփայական  համատեքստը,  մեղքերի  համար  հատուցման գաղափարը: ", "Վիլյեի  և  Պոյի  ստեղծագործությունների  միջև  եղած  ընդհանրության  մասին  է խոսում  նաև  Լեոն  Լեմոնյեն:  Նա  գրում  է.  §Այն  էկզոտիկ  բնապատկերը,  որը նկարագրում  է  Վիլյեն  իր  §Տրիբուլա  Բոնոմե¦  ստեղծագործության  մեջ,  շատ  է հիշեցնում /Պոյի-Լ.Լ./ §Արթուր Գորդոն Փիմի արկածների¦ նկարագրությունը¦: ", "Le  paysage  exotique  que  Villiers  a  décrit  dans  „Tribulat  Bonhomet\"  rappelle également de très près celui qu'avait décrit Poe dans „Les Aventures d'Arthur Gordon©36 Մեկ  այլ  քննադատ՝  Մոկլերը,  վերլուծելով  Վիլյեի  գաղափարները,  խոսում  է նրա  մասին  գրեթե  նույն  բառերով,  որոնցով  Բոդլերը  խոսում  է  Պոյի  մասին.  §Իր աբստրակտ և վեհ գրքերով ոչինչ չվաստակող, մի անբուժելի, երազկոտ, իդեալիստ և կրոնական ֆանատիկոս կարիերիզմի և օգտապաշտության դարում¦: ", "Ne gagnant rien avec ses livres abstrais et hautains, incurablement rêveur, idéaliste et religieux égaré dans une époque d'arrivisme et d'utilitarisme:37 Մոկլերի  այս  օրինակի  վրա  զգացվում  է,  թե  ինչպես  կարող  էր ֆրանսիացիների  մոտ  ձևավորված  Էդգար  Պոյի  կերպարը  ազդել  ֆրանսիացի  այն գրողների վրա, ովքեր կրում էին այդ ազդեցությունը: ", "Վերոնշվածը  հաստատում  է  նաև  Էդգար  Պոյի  և  նրա  ստեղծագործության ազդեցությունը  կրող  ֆրանսիական  դեկադանսի  խոշորագույն  ներկայացուցիչ  Ժ.- Կ.Գյուիսմանսի  ստեղծագործությունների  զուգահեռ  համեմատությունը:  Այս  գրողը նույնպես  դարձավ  Պոյի  երկրպագուն՝  շնորհիվ  Բոդլերի  թարգմանությունների  և քննադատական աշխատանքների: ", "Իր  ստեղծագործություններից  մեկի  մեջ  գլխավոր  հերոսը՝  Դեզ  Էսսենթը, միանշանակ  հիշեցնում  է  Պոյի  Աշերին՝  իր  ընդհանուր  բնութագրով  և  իռացիոնալ վախերով:  Գյուիսմանսը  ստեղծագործության  մեջ  անգամ  հիշատակում  է  Պոյի անունը.  §Դեզ  Էսսենթին  համակում  էր  մի  տարօրինակ  անհանգստություն:  Նման Paris, A. Michel, 1925 — p. 67 զգացում  նրա  մոտ  առաջացրել  էին…  Էդգար  Պոյի  որոշ  պատմվածքները,  որի հալյուցինացիաները և մղձավանջները Ռեդենը դարձրել էր իր սեփականը¦:38 Գյուիսմանսը  անդրադառնում է նաև  Պոյի  պոեզիային, որն իր հագեցվածությամբ  չէր  կարող  չազդել  վեպի  հերոսի  վրա.  դրանք  §ազդում  էին  նրա (Դեզ  Էսսենտի-Լ.Լ.)  նյարդերի  վրա  նույնքան,  որքան  Էդգար  Պոյի  ամենախորը  և հոգեցունց բանաստեղծությունները:39 Գյուիսմանսի ստեղծագործությունը կառուցված է այնպես, որ հերոսը որևէ բանի մասին խոսելիս հեշտությամբ փոխում է իր  սեփական  տեսակետը  և  ձևակերպում  նոր  ընկալում:  Օրինակ՝  այնտեղ,  ուր  Դեզ Էսսենտը  հիշատակում է  Պոյի  դեդեկտիվները,  անվանում է  հեղինակին §ինդուկցիայի  մեծ  վարպետ¦  և  հիանում  է  վախի  բնույթը  հետազոտելու  Պոյի ունակությամբ: Իսկ  երբ  նա խոսում է Էդգար Պոյի պոեզիայի մասին, պատկերում է վերջինիս  որպես  զգայուն,  ֆիզիոլոգիայից  զուրկ  հեղինակի.  §…  Էդգար  Պոն զբաղվում  էր  ուղեղի  անատոմիայով,  իսկ  երբ  հոգնում  էր,  նրա  երևակայության  մեջ հայտնվում էին հրեշտականման պատկերներ և քաղցր տեսիլներ¦:40 Պոյի  ստեղծագործության  և  անհատականության  նման  հակասական ընկալումը  շատ  բնորոշ  է  ֆրանսիական  մշակույթին:  Խոսելով  Պոյի  ազդեցության մասին Գյուիսմանëի վրա՝ Լեմոնյեն գրում է, որ վերջինս ազդված է ոչ այնքան Պոյից, որքան  Պոյի  բոդլերյան  մեկնաբանությունից:  Քննադատը  դա  անվանում  է  կրկնակի արտացոլում: Գյուիսմանսը շարունակում է Պոյի կերպարի ընկալման այն գիծը, երբ ամերիկացի  հեղինակը  ներկայանում  է  որպես  անիծված,  մերժված  ու  թշվառ հանճար-հանցագործ: ", "Եթե  Գյուիսմանսը  ոչ  միայն  ընդունում,  այլև  ընդգծում  է  Պոյի  ազդեցությունը սեփական  ստեղծագործության  վրա,  ապա  Էդմոն  դը  Գոնկուրը,  հակառակը,  իր օրագրի մեջ գրում է. §Ես բոլորովին այլ կարգի հեղինակ եմ¦:41 Թեև Էդմոն դը Գոնկուրը, ինչպես և Զոլան հիանում էին Պոյով, նրանք երկուսն էլ  ամերիկացի  գրողից  փոխառեցին  հիմնականում  մարդու  ֆիզիոլոգիայի  հանդեպ ուշադրությունը: ", "Ֆրանսիացիների համար սկզբունքային կարևորություն ունի  Պոյի §Կառուցվածքի  փիլիսոփայությունը¦  տեսական  գործը:  Այս  էսսեն  մի  յուրօրինակ սահմանագիծ  էր  և  §փորձաքար¦  ֆրանսիացի  տարբեր  գրողների  և  մտածողների համար: Նրանց մեծ մասը, ինչպես և Բոդլերը, այստեղ կասկածի տակ չի դնում Պոյի §ոչ այնքան անկեղծ լինելու¦ փաստը: ", "Պոն  իր  գլխավոր  խնդիրն  է  համարում  ստեղծագործության  և  նրա  տարբեր մասերի  միջև  հստակ  կապի  ստեղծումը,  որը  կոչված էր  ստեղծելու համապատասխան էֆեկտ, սակայն իրականում նա անտեսում է իր այդ պահանջը և տրվում  երևակայության  ազատ  ընթացքին:  Ինչևիցե,  սթափ  վերլուծության պահանջը  նրա  մոտ  հաճախ  տեղի  է  տալիս  անբնականի  և  անսովորի  հանդեպ հակումին,  և  ինչպես  կարող  էր  դիպվածների  այնպիսի  սիրահարը,  որպիսին  նա  էր, շրջանցել ոգեշնչության անկանխատեսելիությունը¦:42 Բրետոնի այդ խոստովանությունը  Պոյի  մոտ  եղած  հակասությունների  ևս  մեկ  հաստատումն  է: ", "Որպեսզի էլ ավելի հստակ դարձնի իր միտքը, նա մեջբերում է անում Բոդլերից. §Այն առավոտ  երբ  նյույորքյան  §Ույիգը¦  հրապարակեց  §Ագռավը¦,  երբ  Պոյի  անունը բոլորի  շուրթերին  էր,  և  ամբողջ  աշխարհը  բառացիորեն  հիացել  էր  այդ բանաստեղծությունով,  ինքը՝  հեղինակը  (Էդգար  Պոն-Լ.Լ.),  ճոճվելով  և  շենքերի անկյուններին քսվելով, իջնում էր Բրոդվեյով¦:43 Փաստորեն  Բրետոնը  հիմնվում  է  Բոդլերի  վրա  և  մասնավորապես  Բոդլերի կողմից  ընդգծված  Պոյի  այն  գծի  վրա,  որը  նկատել  էր  նաև  Գյուիսմանսը  և քննադատների  մեծ  մասը՝  մերժվածություն,  օտարվածություն  և  սեփական ստեղծագործությունը իրականությանը հակադրելու ձգտում: ", "Հայտնի  է,  որ  Էդգար  Պոն  դեդեկտիվ  ժանրի  հիմնադիրն  է,  որն  ունեցավ  լայն շարունակություն  20-րդ  դարի  գրականության  մեջ:  Պոյի  պատմվածքները  իրենց ինտելեկտուալ  խաղով  և  անսպասելի  հանգուցալուծումներով  դեդեկտիվ  ժանրի հանդեպ մեծ հետաքրքրություն  առաջացրին  ֆրանսիական ընթերցասեր հասարակության  մոտ:  Այս  ժանրի  ֆրանսիացի  գրողները  աշխատում  էին  ավելի խորը  պատկերել  իրենց  դեդեկտիվ  ստեղծագործությունների  հերոսներին՝  որպես հիմք ընդունելով Էդգար Պոյի պատմվածքները և փորձելով մրցել նրա հետ: ", "Մեզ  արդեն  հայտնի  քննադատ  Լեմոնյեն  գրում  է  ֆրանսիական  դեդեկտիվ վեպի  վրա  ունեցած  Պոյի  ազդեցության  մասին.  §Էդգար  Պոն  ներմուծեց գրականության  մեջ  …մաթեմատիկական  անալիզի  մեթոդը:  Նա  նաև  ստեղծեց ոստիկանի մի նոր տիպ¦:44 Հետաքրքրական է, որ Էդգար Պոյին սկսեցին թարգմանել հենց  դեդեկտիվ  վեպ-ֆելիետոնի  հանդեպ  հետաքրքրության  հետ  կապված: ", "Փոփոխումները  Պոյի  տեքստերում  հիմնականում  արվում  էին  ֆրանսիական ընթերցողի համար որոշ յուրահատուկ դետալների հստակեցման կամ պարզաբանման համար: ", "Երբեմն  էլ  պատմվածքներում  արվում  էին  գունազարդ  հավելումներ  և այնպիսի մանրամասներ, որոնք պետք է ավելի հմայիչ և համոզիչ լինեին փարիզյան հասարակության համար: Եվ դա բնական էր ինչպես դարաշրջանի, այնպես էլ տվյալ ժանրի համար: "], "paragraph_source_docs": [1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1]}