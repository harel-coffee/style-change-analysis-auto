{"paragraph_source_docs": [2, 2, 2, 4, 0, 2, 1, 2, 2, 2, 2, 2, 2, 0, 3, 2, 2, 2, 0, 2, 2, 2, 2, 2, 2], "paragraphs": ["Իհարկե,  Ազգային ժողովի գործառույթների (և համապատասխան լիազորությունների) տարանջատումը կրում է պայմանական բնույթ։ Դրանց միջև չկա անջրպետ։  Որոշ  դեպքերում  միևնույն լիազորությունը կարող է համապատասխանել տարբեր  գործառույթների։  Այսպես՝Սահմանադրության  119-րդ  հոդվածի  3-րդ  մասի համաձայն  «Ազգային  ժողովը  կարող  է  պատգամավորների  ընդհանուր  թվի  ձայների մեծամասնությամբ  վերացնել  ռազմական  դրությունը  կամ  չեղյալ  հայտարարել ռազմական  դրության  իրավական  ռեժիմով  նախատեսված  միջոցառումների իրականացումը»։  Եթե  հաշվի  առնենք  այն  հանգամանքը,  որ  նույն  հոդվածի  1-ին մասի  համաձայն՝  ռազմական  դրություն  կարող  է  հայտարարվել  Հայաստանի Հանրապետության  վրա  զինված  հարձակման,  դրա  անմիջական  վտանգի առկայության  կամ  պատերազմ  հայտարարվելու  դեպքերում,  ապա  կարելի  է եզրահանգել,  որ  այդ  լիազորությունը  վերաբերում  է  Ազգային  ժողովի  արտաքին գործառույթին։  Սակայն  հաշվի  առնելով,  որ  ռազմական  դրություն  հայտարարում  է գործադիր  իշխանության  բարձրագույն  մարմինը՝  Կառավարությունը,  իսկ  Ազգային ժողովը  վերացնում  է  Կառավարության  ընդունած  որոշումը,  հիմքեր  են  առաջանում եզրահանգելու,  որ  այդ լիազորությունն  ընդգրկված է  Ազգային  ժողովի վերահսկողական գործառույթների ոլորտում։ ", "Ինչ վերաբերում է Ազգային ժողովի կողմից ընդունվող հայտարարություններին և ուղերձներին (հոդ. 103, մասեր 1 և 4), ապա դրանք կարող են առնչվել խորհրդարանի ցանկացած գործառույթի հետ Դիտարկենք այդ գործառույթների բովանդակությունը և դրանց իրականացումն ապահովող լիազորությունների համակարգը։ ", "Ազգային  ժողովի  օրենսդիր  գործառույթը  Խորհրդարանի  կարևորագույն գործառույթն  է:  Ինչպես  արդարացիորեն  նկատում  է  Գ․Դանիելյանը  «Խորհրդարանի ողջամիտ  կարգավիճակը  ենթադրում  է,  որպեսզի  այն  հիրավի  դիտարկվի օրինաստեղծ  գործունեության  քաղաքականությունը  որոշող  և  իրականացնող կառույց»։150 Այդ  գործառույթի  իրականացման  գործընթացը  կարգավորող սահմանադրական  նորմերում  կատարվել  են  որոշակի  փոփոխություններ.  ա) օրենսդրական  նախաձեռնության  իրավունք  է  վերապահվել  Ազգային  ժողովի խմբակցություններին  (հոդ.  109,  մաս  1),  ինչպես  նաև  ընտրական  իրավունք  ունեցող առնվազն  հիսուն  հազար  քաղաքացիներին  (հոդ.  109,  մաս  6),  բ)  ներմուծվել  է սահմանադրական  օրենքների  ինստիտուտը  (հոդ.  103,  մաս  2),  գ)  Ազգային  ժողովի նախագահին իրավազորություն է վերապահվել՝ ստորագրելու և հրապարակելու այն օրենքները, որոնք ըստ Սահմանադրական դատարանի որոշման՝ համապատասխանում  են  Սահմանադրությանը,  սակայն  հնգօրյա  ժամկետում  չեն ստորագրվում և չեն հրապարակվում Հանրապետության նախագահի կողմից։ ", "Կալանավորման ժամկետի երկարացման պատճառները թույլատրելի են համար- վում միայն այն դեպքում, եթե դրանք իրոք կիրառելի են կասկածվող անձի գործի հան- գամանքներում: Ուստի բացառված է նման նորմի գոյությունը, ըստ որի` քրեական որո- շակի անցյալ ունեցող կամ մի քանի կոնկրետ իրավախախտումներ կատարելու համար մեղադրվող  անձինք  մինչև  դատաքննությունը  զրկված  լինեն  ազատ  արձակվելու  հնա- րավորությունից: Կաբալյերոն ընդդեմ Միացյալ Թագավորության գործի քննության ըն- թացքում, ըստ որի դիմողը ձերբակալվել էր բռնաբարության փորձ կատարելու համար, Կառավարությունն ընդունել է, որ կատարվել է 5-րդ հոդվածի 3-րդ կետի խախտում, երբ դատարանը մերժել է դիմողին երաշխավորությամբ ազատ արձակել` հիմնվելով օրենքի այն դրույթների վրա, որոնք արգելում են, առանց բացառության,  սպանության, անզգույշ սպանության  կամ  բռնաբարության  համար  մեղադրվող,  կամ  դրանց  համար  դատա- պարտված անձանց երաշխավորությամբ ազատ արձակել: Նման օրենքը հակասություն էր ծնում, քանի որ դատավորներին թույլ չէր տալիս դիտարկել ազատությունից զրկված այս  կամ  այն  անձին  վերաբերող  կոնկրետ  հանգամանքները:  Պետք  է  նշել,  որ  Դատա- րանն անհիմն  է ճանաչել, նույնիսկ սպանության գործերով, ազատությունից անընդմեջ զրկումը: ", "Նախագահական  հանրապետությունում  նախագահը  հանդիսանում  է  պետության ղեկավարն  ու  ղեկավարում  է  գործադիր  իշխանությունը:  Բավականին  հաճախ նախագահական  հանրապետությունների  սահմանադրություններում  ամրագրվում  է այն  հանգամանքը,  որ  գործադիր  իշխանությունը  պատկանում  է  բացառապես նախագահին,  իսկ  նախարարները  պարզապես  օգնում  են  նրան:  Սակայն,  մի  շարք դեպքերում, նախագահական հանրապետությունների սահմանադրությունները ամրագրում են նաև, որ գործադիր իշխանությունը նախագահի կողմից իրականացվում է նախարարների հետ միասին (օրինակ, 1996 թվականի Բոլիվիայի սահմանադրություն, հոդվ. նախագահները ստեղծում են նախագահի կաբինետ (խորհրդակցական մարմին, որը կոլեգիալ որոշումներ չի ընդունում, դրանք ընդունում է նախագահը,  օրինակ  Բրազիլիայում,  Մեքսիկայում,  ԱՄՆ-ում):  Նախարարները նշանակվում են նախագահի կողմից, չնայած, որ մի շարք երկրներում դա պահանջում է պառլամենտի պալատներից որևէ մեկի հաստատումը: ", "Հետևաբար,  իրավական  կարգավորման  հստակության ապահովման  համար,  թերևս,  ճիշտ  կլիներ  պարզապես  Սահմանադրության  109-րդ հոդվածի  1-ին  մասով  օրենսդրական  նախաձեռնության  իրավունք  վերապահել  նաև «ընտրական իրավունք ունեցող առնվազն հիսուն հազար քաղաքացիներ[ին]»։ ", "Կատարված  ուսումնասիրությունները  վկայում  են,  որ  ներդաշնակությունը, հանդիսանալով  իրավաբանական  նշանակություն  ունեցող  գործունեություն, անհնարին  է  առանց  պետության  իրավաստեղծ,  օրինաստեղծ  մարմինների համակարգված գործունեության։ ", "Ազգային  ժողովի  օրենսդիր  գործառույթի  իրականացման  հետ  կապված հարաբերությունների սահմանադրական կարգավորման համակարգի վերլուծության արդյունքում  երևան  է  գալիս  ևս  մեկ  անհստակություն։  Սահմանադրության  109-րդ հոդվածի 4-րդ մասին համաձայն՝ «Այն օրենքների նախագծերը, որոնց օրենսդրական նախաձեռնության բացառիկ  իրավունքը  պատկանում է  Կառավարությանը, քվեարկության  կարող  են  դրվել  միայն  Կառավարության  համար  ընդունելի ուղղումներով»։  Առաջին մոտեցմամբ  տպավորություն է ստեղծվում, որ սահմանադրական  նոր  կարգավորումներով,  բացի  սահմանադրական  օրենքներից, ներմուծվում  է  օրենքի  մեկ  այլ  տեսակ՝  օրենքներ,  որոնք  կարող  են  ընդունվել  միայն Կառավարության  բացառիկ  օրենսդրական  նախաձեռնությամբ,  և  դրանով  իսկ ընդլայնվում  են  Կառավարության՝  օրենսդրական  նախաձեռնությանն  առնչվող իրավազորությունները,  և  միևնույն  ժամանակ  սահմանափակվում  են  օրենսդրական նախաձեռնության  այլ  սուբյեկտների  լիազորությունների  շրջանակները։  Սակայն գործնականում տեղի է ունեցել հակառակը։ ", "Բանն այն է, որ մինչև փոփոխությունները Սահմանադրության 75-րդ հոդվածի ներկայացրած  օրենքները  քվեարկության  դրվեն  միայն  իր  համար  ընդունելի ուղղումներով։  Եթե  նախկինում  կառավարությունը  կարող  էր  պահանջել,  որ  իր կողմից  ներկայացված  ցանկացած  օրենք  քվեարկության  դրվի  իր  համար  ընդունելի ուղղումներով,  ապա  ներկա  սահմանադրական  կարգավորման  պայմաններում կարող է այդպիսի պահանջ ներկայացնել միայն որոշ օրենքների (պետական բյուջեի մասին,  համաներման  մասին,  վարչատարածքային  բաժանման  մասին  օրենքների) ընդունման կապակցությամբ։ ", "Խորհրդարանական կառավարման ցանկացած մոդելի օբյեկտիվ բնութագրման համար  առանցքային  նշանակություն  ունի  խորհրդարանի՝  գործադիր  իշխանության նկատմամբ վերահսկողական գործառույթի բազմակողմանի և խորը վերլուծությունը։ ", "Քննարկվող  գործառույթի  բովանդակության  բացահայտման  համար  կարևոր  է վերլուծել  դրա  իրականացման  նպատակով  Ազգային  ժողովին  վերապահված լիազորությունների համակարգը։ ", "Այդ լիազորությունների համակարգում իր կարևորությամբ, թերևս, նախևառաջ պետք է առանձնացնել Սահմանադրության 108-րդ հոդվածով ամրագրված՝ Ազգային ժողովի  իրավասության  մեջ  մտնող  և  հանրային  հետաքրքրություն  ներկայացնող հարցերին վերաբերող փաստերը պարզելու և դրանք Ազգային ժողով ներկայացնելու նպատակով քննիչ հանձնաժողովներ ստեղծելու լիազորությունը։ Այդ հանձնաժողովի գործունեության  մանրամասները  պետք է սահմանվեն  Ազգային ժողովի կանոնակարգով  և  միայն  այդ  մանրամասները  սահմանելուց  հետո  հնարավոր  կլինի անհրաժեշտ  խորությամբ  վերլուծել  դրանց  դերը  Ազգային  ժողովի  վերահսկողական գործառույթի իրականացման գործում։ Սակայն այն հանգամանքը, որ նույն հոդվածի քննիչ հանձնաժողովների լիազորություններ կարող  է իրականացնել միայն Ազգային ժողովի իրավասու մշտական հանձնաժողովը (…)», կարծում ենք՝ ինքնին ենթադրում է,  որ  քննիչ  հանձնաժողովները  պետք  է  օժտված լինեն  իրենց  խնդիրների արդյունավետ իրականացման համար անհրաժեշտ ընդարձակ իրավազորություններով։ ", "Վերահսկողական գործառույթի իրականացման համար որոշակի նշանակություն կարող է ունենալ նաև պատգամավորների՝ Սահմանադրության 112- րդ  հոդվածով  ամրագրված  իրավունքը՝  բանավոր  և  գրավոր  հարցերով  դիմելու Կառավարության  անդամներին։  Չնայած  այն  հանգամանքին,  որ  նույն  հոդվածի համաձայն՝  պատգամավորների  հարցերի  կապակցությամբ  Ազգային  ժողովը որոշումներ  չի  ընդունում,  իսկ  գրավոր  հարցերի  պատասխաններն  Ազգային  ժողովի նիստում  նույնիսկ  չեն  ներկայացվում,  այդ  իրավունքը  պատգամավորներին  և Ազգային ժողովին այնուամենայնիվ հնարավորություն է տալիս ստանալ անհրաժեշտ տեղեկություններ,  որոնք  կարող  են  օժանդակել  վերահսկողական  գործառույթի արդյունավետության բարձրացմանը։ ", "Նախագահական  հանրապետությունն  առավելապես  տարածված  է  Լատինական Ամերիկայի երկրներում, ԱՄՆ-ում, ինչպես նաև Եգիպտոսում: ", "Սույն  ատենախոսությամբ  կատարված  հետազոտությունը  թույլ է  տալիս  սահմանել  և համալրել ՀՀ Քրեական  օրենսգրքում  «հոգեորսության»  դիսպոզիցիան: ", "Այդպիսով,  Սահմանադրությամբ  Ազգային ժողովին վերապահված լիազորությունների համակարգը (և  պատգամավորներին վերապահված իրավունքները)  գործնական  հնարավորություն  են  տալիս  այդ  մարմնին  ոչ  միայն ստանալու  անհրաժեշտ  տեղեկություններ՝  գործադիր  իշխանության  բարձրագույն մարմնի՝  Կառավարության  գործունեության  և  դրա  արդյունքների  մասին,  այլև  դրա (Կառավարության,  վարչապետի  կամ  կառավարության  այլ  անդամների)  նկատմամբ կիրառելու սահմանադրական  պատասխանատվության միջոցներ։  Այդպիսի սանկցիաների  կիրառման  հնարավորությունն  անհրաժեշտ  նախապայման  է վերահսկողական  գործառույթի  արդյունավետ  իրականացման  համար։  Պետք  է  նաև հաշվի  առնել,  որ  գործադիր  իշխանության  բարձրագույն  մարմնի՝  Կառավարության նկատմամբ  վերահսկողական  գործառույթներ  իրականացնելով՝  Ազգային  ժողովը դրանով  իսկ,  փաստորեն,  վերահսկողություն է  իրականացնում  գործադիր իշխանության ամբողջ համակարգի նկատմամբ։ ", "Ազգային  ժողովի  վերահսկողական  գործառույթի  իրականացման  ընթացքում ստացված տեղեկությունները կարող են նպաստել Ազգային ժողովի կողմից իր բոլոր մյուս գործառույթների  իրականացման  արդյունավետության բարձրացմանը։ ", "Վերահսկողության ընթացքում ստացված  տեղեկությունները կարող են օգտագործվել,  մասնավորապես,  Ազգային  ժողովի  կողմից  իր  օրենսդրական, ֆինանսական, կազմակերպչական և  այլ գործառույթների իրականացման գործընթացներում։ ", "«Պետության ղեկավարի դերը, որպես գործադիր իշխանության ղեկավար, կարող է լինել  անմիջական  ու  չամրագրվել  հիմնական  օրենքում:  Վերջին  ժամանակներում,  մի շարք  երկրներում  (հիմնականում  կառավարման  խառը  ձևերով)  միտում  է  նկատվում պետության  ղեկավարին  պաշտոնապես  գործադիր  իշխանությունից  առանձնացնելու, նրա  արբրիտրաժային  գործառույթները  շեշտադրելու  ուղղությամբ»,-  գրում  է  Ա.Ի. Չերկասովը164:  Խոսելով  նախագահի  իրավարար  գործառույթների  մասին`  գրում  է. «Ընդհանրապես,  եթե  կառավարման  նախագահական  ու  պառլամենտական  ձևերը օրենսդիր  ու  գործադիր  իշխանությունների  փոխազդեցության  պլանում  հիմնականում հանդես  են  գալիս  որպես  «ինքնականոնակարգվող  համակարգեր,-  ապա  խառը  ձևերը ենթադրում  են  արտաքին  արբիտրի  (դատավորի)  առկայություն,  ով  կանգնած  է  այդ իշխանությունների  գլխին,  ապահովում  է  նրանց  նորմալ  փոխազդեցությունն  ու современной  России;  проблемы  и  перспективы.  Материалы  Всеросийской  научно-практической конференции 21-22 октября 2008 года/ Под. ред. М. С. Матейковича. Тюмень, 2008, с. 120 նպաստում է նրանց միջև հակասությունների լուծմանը»165: ", "Այդպիսի  վերահսկողության  արդյունավետության  ապահովմանն  է  ուղղված Սահմանադրության 116-րդ հոդվածի 1-ին մասի 4-րդ կետի դրույթը, որի համաձայն՝ Ազգային  ժողովը  վավերացնում,  կասեցնում  և  չեղյալ  է  հայտարարում  նաև  այն միջազգային  պայմանագրերը,  որոնք  Հայաստանի  Հանրապետության  համար նախատեսում են ֆինանսական կամ գույքային պարտավորություններ։ ", "Սահմանադրությամբ ամրագրված են ոչ միայն Ազգային ժողովի ֆինանսական գործառույթին  առնչվող լիազորությունները,  այլև դրանց իրականացման ընթացակարգերի հիմունքները, որոնք հետագայում կկոնկրետացվեն խորհրդարանի կանոնակարգի նորմերով։ Սահմանադրության 110-րդ հոդվածի համաձայն՝ Ազգային ժողովը  պետական  բյուջեն  ընդունում  է  Կառավարության  ներկայացմամբ  (մաս  1)։ ", "Կառավարությունը  պետական  բյուջեի  նախագիծը  ներկայացնում  է  բյուջետային տարին սկսվելուց առնվազն իննսուն օր առաջ (մաս 2)։ Պետական բյուջեն ընդունվում է  մինչև  բյուջետային  տարին  սկսվելը,  իսկ  այդ  ժամկետում  բյուջեն  չընդունվելու դեպքում  մինչև  պետական  բյուջեի  ընդունումը  ծախսերը  կատարվում  են  նախորդ տարվա  բյուջեի  համամասնություններով  (մաս  3)։  Սահմանադրության  111-րդ հոդվածի  2-րդ  մասի  համաձայն՝ «Ազգային  ժողովը,  Հաշվեքննիչ  պալատի եզրակացության  առկայությամբ,  քննարկում  և  որոշում  է  ընդունում  պետական բյուջեի  կատարման  մասին  Կառավարության  կողմից  ներկայացվող  տարեկան հաշվետվության վերաբերյալ»։ ", "Վերը  նշվածը  հիմքեր  է  տալիս  եզրահանգելու,  որ  Ազգային  ժողովի ֆինանսական  գործառույթը  գործնականում  ընդգրկում  է  պետության  բոլոր եկամուտների ձևավորման և ծախսերի իրականացման ոլորտները։ ", "թվականի սահմանադրական  փոփոխությունների  արդյունքում էականորեն  ընդարձակվել  են  Ազգային  ժողովի  կազմակերպչական  գործառույթի շրջանակները։ Այդ գործառույթի իրականացման արդյունավետությունն ապահովելու նպատակով  խորհրդարանին  են  վերապահվել  մի  շարք  նոր  լիազորություններ կենտրոնական  պետական մարմինների ձևավորման և բարձրաստիճան պաշտոնատար անձանց նշանակման և պաշտոնից ազատելու ոլորտներում։151 Այստեղ  հստակ  կերպով  առանձնանում  են  երկու  հիմնական  ուղղություններ։ ", "Նախ՝  ընդլայնվել  է  համապատասխան  պետական  կառույցների  ցանկը  և  Ազգային ժողովին են վերապահվել նոր կառույցների կազմավորման լիազորությունները։ Բացի դրանից՝ մի շարք պետական մարմինների կազմավորման և պաշտոնատար անձանց նշանակման լիազորություններ,  որոնք  կիսանախագահական  կառավարման համակարգում վերապահված էին Հանրապետության  Նախագահին կամ Հանրապետության Նախագահին և Ազգային ժողովին համատեղ, նոր պայմաններում վերալիազորվել են Ազգային ժողովին։ "], "source_docs_file": "Law.json"}