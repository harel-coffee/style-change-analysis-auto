{"paragraph_source_docs": [3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3, 3], "paragraphs": ["նեյրոնի  համար  սիգմոիդալ  ֆունկցիայի  միջոցով  սահմանվում  է  ակտիվ  կամ  պասիվ վիճակ՝  կախված  վերջինիս  արժեքի  0-ին  կամ  1-ին  մոտ  լինելուց։  Հետևաբար  ակտիվ նեյրոնների  համադրության  միջոցով  ելքային  շերտում  ստացվում  են  ակտիվ  և  պասիվ նեյրոններ,  որոնց  տարբեր  համադրություններ  համապատասխանում  են  տարբեր ազդանշանների, ինչի միջոցով և տեղի է ունենում ԱՆՑ-ի տվյալների նույնականացումը։ ", "Վերոնշյալ  գործողությունները  LabVIEW  միջավայրում  իրականացնելու  համար անհրաժեշտ  է  բոլոր  նեյրոնների  համար  լրացուցիչ  ծրագրային  կոդ  մշակել,  որը կիրականացնի նեյրոնի ակտիվ և պասիվ վիճակի որոշումը, ինչը նպատակահարմար չի համարվել  կոդի  արդյունավետության  տեսանկյունից,  ապա  առաջարկվում  է  ԱՆՑ-ի վերջնական  որոշման  կայացման  նոր  մեթոդ։  Ազդանշանների  տեսակներից յուրաքանչյուրի ուսուցուման փուլի ավարտին հաշվարկված արհեստական նեյրոնային ցանցի  կապուղիների  կշիռների  համադրությունը,  որի  միջոցով  ստացվել  են  աղյուսակ չափերը,  պահպանվում  են  տվյալ ազդանշանին  հատուկ  ֆայլում:  Հարկ  է  նշել,  որ  միևնույն  ազդանշանի  գեներացման տարբեր  պարամետրերի  պարագայում  կարելի  է  իրականացնել  արհեստական նեյրոնային  ցանցի  բազմաթիվ  ուսուցումներ։  Սա  հնարավորություն  կտա  ազդանշանի պարամետրերի  փոփոխման  արդյունքում  առաջացած  ազդանշանի  հիմնական բնութագրող  հատկանիշների  փոփոխված  արժեքների  համար  նույնպես  հաշվարկել ցանցի  կապուղիների  կշիռների  համադրություն,  որը  պահպանվում  է  ազդանշանին հատուկ  ֆայլում։  Այնուհետև՝  թեստավորման  ժամանակ  պատահական  սկզբունքով գեներացվել  է  վերոնշյալ  ազդանշաններից  որևէ  մեկը,  ինչից  հետո  նախամշակման փուլում  առանձնացվել  են  վերջինիս  հիմնական  բնութագրող  հատկանիշները  և համապատասխանաբար  տրվել  են  ԱՆՑ-ի  մուտքերին:  ԱՆՑ-ը  առկա  բոլոր  ֆայլերում պահպանված  կշիռների  համադրությունների  և  հավասարում (2.15)-ի  միջոցով հաշվարկում  է  իր  մուտքին  տրված  տվյալները։  Այնուհետև  հաշվարկվում  է  ցանցի ընդհանուր սխալի չափը հետևյալ հավասարմամբ ՝ Քանի  որ,  ուսուցման  փուլում  չորս  տեսակի  ազդանշանի  համար  հաշվարվել  են ցանցի  կշիռների  համադրություններ  և  պահպանվել  են  չորս  տարբեր  ֆայլերում,  ապա ցանցը  թեստավորման  ընթացքում  իր  մուտքին  տրված  տվյալները  հաշվարկում  է  չորս տարբեր  կշիռների  համադրությունների  միջոցով:  Արդյունքում  միաչափ  զանգվածում գրանցվում  են  ցանցի  ընդհանուր  չորս  սխալի  արժեքներ:  Ելնելով  այն  փաստից,  որ տրված  ազդանշանի  հիմնական  բնութագրող  հատկանիշների  հաշվարկը  պետք  է հանգեցնի ցանցի նվազագույն սխալի այդ ազդանշանին համապատասխանող կշիռների համադրության  պարագայում,  ապա  ցանցի  սխալների  միաչափ  զանգվածից  ընտրելով ամենափոքր արժեքը, համակարգը որոշում է իր մուտքին տրված ազդանշանի տեսակը: ", "ԱՆՑ-ի  վերջնական  որոշման  կայացման  այս  մեթոդը  համարվում  է  արդյունավետ հաշվարկների  կրճատման և ծրագրավորման  պարզության  տեսանկյունից։ Այս մեթոդի միջոցով  SNR-ի  տարբեր  արժեքների  դեպքում  իրականացված  ԱՆՑ-ի  դասակարգման ճշտության տոկոսային արդյունքները բերված են աղյուսակ 4.3-ում: ", "Աղյուսակ 4.3. Արհեստական նեյրոնային ցանցի բազային մոդելի միջոցով կատարված չորս տեսակ ազդանշանների նույնականացման արդյունքները SNR Sine Triangle Square Sawtooth Աղյուսակ 4.3-ում ներկայացված տվյալներից կարելի է եզրակացնել, որ մշակված ալգորիթմը  գերազանց  ճշտությամբ  նույնականացրել  է  Square  և  Sawtooth  տեսակի ազդանշանները:  Շատ  չնչին,  բայց  գրանցված  անճշտություններ  եղել  են  Sine  և  Triangle ազդանշանների նույնականացման դեպքում՝ SNR-ի շատ ցածր արժեքների պայմանում: ", "Այս  նախնական  փորձնական  աշխատանքի  նպատակն  է  տեսության  փորձնական հիմնավորումը  և  նույնականացման  մեթոդի  իրագործելիության  ապացուցումը: ", "Մշակված  ալգորիթմի  միջոցով  իրականացված  նույնականացման  արդյունքների ճշտությունը  հիմք է  հանդիսանում  LabVIEW  գրաֆիկական  ծրագրավորման միջավայրում  հեռահաղորդակցական  ազդանշանների  մոդուլացումների  տեսակների ավտոմատացված  նույնականացման  խնդրի  լուծման  նպատակով  ալգորիթմի  հետագա զարգացման համար:  Վերոնշյալ  փորձնական  աշխատանքի  արդյունքում հայտնաբերվեց,  որ  ստացված  արդյունքների  ճշտությունը  հնարավոր  է  բարելավել թաքնված  շերտերի  նեյրոնների  քանակի  փոփոխմամբ  և/կամ  SNR-ի  ավելի  շատ արժեքների դեպքում ցանցի ուսուցանման միջոցով: ", "Տվյալ աշխատանքի շրջանակներում մշակված մեթոդի փորձնական իրականացումը կատարվել  է  անալոգային  և  թվային  մոդուլացման  տեսակների  համար:  Ստորև նկարագրված է  անալոգային մոդուլացման  տեսակների  ավտոմատացված նույնականացման  համար  իրականացված  փորձերը  և  դրանց  արդյունքները  [89]: ", "Ինչպես արդեն նշվել է անալոգային մոդուլացման տեսակներից դիտարկվել են DSB, SSB և  FM  մոդուլացման  տեսակները  և  փորձերը  կատարվել  են  իրական  գեներացված ազդանշանների վերլուծության հիման վրա: ", "Նկ. և համապատասխանաբար  պատկերված  են  ՄԱՆ  համակարգի  առաջին  բլոկի՝ ազդանշանի  մշակման,  օգտվողի  միջերեսը  և  ծրագրային  կոդի  իրականացման հատվածը,  որտեղ  առանձնացվում  են  անալոգային  մոդուլացման  տեսակների  համար նախատեսված մշակված հիմնական բնութագրող հատկանիշները: ", "Նկ. 4.4 Ազդանշանի մոդուլացման և հիմնական բնութագրերի առանձնացման ծրագրային կոդի օգտվողի միջերեսը Նկ. 4.5 Ազդանշանի մոդուլացման և հիմնական բնութագրերի առանձնացման ծրագրային կոդի բլոկ դիագրաման Նկ.  4.5–ում  պատկերված  է  ՄԱՆ  համակարգի  առաջին  բլոկում  իրականացվող հաշվարկների և ազդանշանի մշակման գործընթացը, ինչը կատարվում ըստ տվյալների հոսքի  հերթականության:  Սկզբում  ֆայլի  միջից  բեռնվում  է  գեներացված  իրական ազդանշանի ալիքաձևի գրառումը, որի տվյալները այնուհետև ներմուծվում են օգտվողի կողմից  տրված  մոդուլացման  տեսակին  համապատասխանող  կառուցվածքային  բլոկի մեջ,  որտեղ  իրականացվում  է  ազդանշանի  մոդուլացումը:  Դրանից  հետո  մոդուլացված ազդանշանը  խառնիչի  միջոցով նստեցվում է օգտվողի  կողմից  որոշված հաճախականությամբ  կրող  ազդանշանի  վրա:  Քանի  որ,  ընդունող  կողմում ենթադրաբար հայտնաբերվում և վերլուծության է ենթարկվում հենց բարձրհաճախականային հեռահաղորդակցական ազդանշնը, ապա նշված ալգորիթմում ազդանշանի վերլուծությունը և հիմնական բնութագրող հատկանիշների առանձնացումը իրականացվել է այդ ազդանշանի սեգմենտներից: ", "Բարձրհաճախականային  ազդանշանը  այնուհետ  բաժանվել  է  միմյանց  հավասար հաջորթական սեգմենտների, որոնցից յուրաքանչյուրը պարունակում է 2048 կետ: Տվյալ մոդուլացված  ազդանշանի  դեպքում  ստացվել  է  2048  կետից  բաղկացած  403  սեգմենտ, որոնցից յուրաքանչյուրի  համար  իրականացվել է  հիմնական բնութագրող հատկանիշների  հաշվարկը:  Յուրաքանչյուր  հիմնական  բնութագրող  հատկանիշի վերջնական  արժեքը  ստացվել  է  իրականացված  403  հաշվարկների  արդյունքների միջինացմամբ: ", "Ինչպես  երևում  է  նկ.  4.4–ում  իրականացվել  է  FM  հաճախականային  մոդուլացում, որի  արդյունքում  hզորության  սպեկտրալ  խտության՝ -ի  համար  ստացվել  է  0.001 Վտ/Հց  արժեքը,  ինչը  համապատասխանում  է  վերոնշյալ  տեսությանը  այն  մասին,  որ տվյալ  մոդուլացման  դեպքում -ը  ունենում  է  զրոյին  մոտ  արժեք,  ակնթարթային փուլի  կենտրոնացված  ոչ  գծային  կոմպոնենտի  բացարձակ  արժեքի  ստանդարտ դեվիացիայի՝ -ի  համար  ստացվել  է  0.90,  ինչը  նույնպես  համապատասխանում  է տեսությանը  այն  մասով,  որ  FM  ազդանշանի  ակնթարդային  փուլի  բացարձակ  արժեքը հավասար  չէ և  այն  պարունակում  է  փուլային  տեղեկատվություն,  ինչը հնարավորություն է տալիս տարբերակել այս ազդանշանը DSB մոդուլացման տեսակից, իսկ  սպեկտրալ  համաչափության՝  P-ի  համար  ստացվել  է  շատ  փոքր  զրոյին  ձգտող արժեք,  ինչը  վկայում  է  տվյալ  մոդուլացման  տեսակի  սպեկտրի  սիմետրիկության մասին: ", "Այսպիսով ՄԱՆ մեթոդի առաջին փուլում ազդանշանի գեներացումից և հիմնական բնութագրող  հատկանիշների  հաջող  առանձնացումից  հետո  նշված  բնութագրերին համապատասխանող տվյալների միջոցով իրականացվում է արհեստական նեյրոնային ցանցի ուսուցանում: ", "Բարելավված և զարգացված  ալգորիթմում  անալոգային մոդուլացված ազդանշաններից  առանձնացված  երեք  հիմնական  բնութագրերի  դեպքում  ընտրվել  է արհեստական  նեյրոնային  ցանցի  3-6-6-3  կառուցվածքը,  ինչը  նշանակում  է  որ  ցանցը բաղկացած  է  մեկ  մուտքային  շերտից,  որը  բաղկացած  է  երեք  նեյրոններից,  երկու թաքնված  շերտերից՝  յուրաքանչյուրը  կազմված  վեցական  նեյրոններից  և  մեկ  ելքային շերտից՝  բաղկացած  երեք  ելքային  նեյրոններից։  Ուսուցման  սկզբում  ցանցի  բոլոր նեյրոնների  կապուղիներին  տրվում  է  պատահական  ընտրված  կշիռ/գործակից,  ինչը իրականացվում  է  «Random  Number»  վիրտուալ  գործիքի  միջոցով  (նկ.  4.6)։  Այս գործիքը պատահականության սկզբունքով գեներացնում է [0-1) միջակայքում գտնվող թիվ [90]: ", "Նկ. 4.6 «Random Number» վիրտուալ գործիք Ցանցի  նեյրոնները  մշակվել  են  «Functional  Global  Variable»  կոչվող  կառուցվածքի միջոցով [91]։ Այս կառուցվածքը իրենից ներկայացնում է մի այնպիսի վիրտուալ գործիք, որը  չգրանցված  ռեգիստրների  միջոցով  դրանց  հիշողության  մեջ  պահպանում  է ներմուծված տվյալները։ ", "Այսպիսով,  կշիռների  գեներացումից  հետո  մուտքային  շերտին  հաջորդող  շերտերի նեյրոնների  մուտքերը  և  ելքերը  հաշվարկվում  են  համապատասխանաբար հավասարումներ (2.9)-ի  և (2.10)-ի  գործառույթներն  իրականացնող  ծրագրային ալգորիթմների  միջոցով։  Մշակված  արհեստական  նեյրոնային  ցանցի  ծրագրային  կոդը առաջին  փուլում  հաշվարկներն  իրականացնում  է  առաջընթացի  ռեժիմում՝  ելքային շերտի  նեյրոններից  յուրաքանչյուրի  համար  ստանալով  համապատասխան  արժեքներ։ ", "Այդ  արժեքները  համեմատվում  են  ակնկալվող  արժեքների  հետ  և  դրանց տարբերությունը  հաշվարկվում  է համապատասխան հավասարում (2.15)-ի։ Նկ. 4.7-ում պատկերված  է  արհեստական  նեյրոնային  ցանցի  մշակված  կոդի  զարգացված  և բարելավված  տարբերակի  առաջընթացի  ռեժիմը,  որի  միջոցով  իրականացվել  են  և՛ անալոգային  և՛  թվային  մոդուլացման  տեսակների  ուսուցումը՝  վերջիններիս  համար նախատեսված հիմնական բնութագրող հատկանիշների միջոցով։ ", "Նկ. 4.7 ԱՆՑ-ի ծրագրային կոդի առաջընթացի ռեժիմը ԱՆՑ  ելքային  նեյրոնների  սխալը  հաշվարկելուց  հետո  ալգորիթմը  անմիջապես անցում է կատարում սխալանքի հակադարձ տարածման ռեժիմ։  Այստեղ հավասարում (2.24)-ին  համապատասխանող  ծրագրային  կոդի  միջոցով  իրականացվում  է  ելքային նեյրոններից յուրաքանչյուրի  համար  նախատեսված գործակցի  հաշվարկը։ ", "Այնուհետև ալգորիթմը հետ անցում է կատարում երկրորդ H թաքնված շերտին, որտեղ նեյրոնները  ներմուծում  են  ուսուցման  առաջընթացի  ռեժիմում  գեներացված  և  իրենց հիշողության մեջ պահված կշիռենրի արժեքները և հաշվարկված գործակիցների և  հավասարում (2.25)-ին  համապատասխանող  ծրագրային  ալգորիթմի  միջոցով հաշվարկվում  են  H  թաքնված  շերտի  նեյրոններից  յուրաքանչյուրի գործակիցները։ ", "Նույն  գործողությունները  իրականացվում  են  նաև  հաջորթիվ  J  թաքնված  շերտում  և հաշվարկվում  են գործակիցները։  Քանի  որ,  կշիռների  թարմացումը  բնութագրվում  է հավասարումներ  (2.18,  2.28-2.30)-ի  միջոցով,  ապա  սիգմա  գործակիցների  հաշվարկից հետո հաջորդաբար փոփոխվում են բոլոր շերտերի նեյրոնների կապուղիների կշիռները նշված հավասարումներին համապատասխանող  կոդի միջոցով։ Ինչպես արդեն նշվել է նեյրոնները  իրենց  մեջ  պահպանում  են  վերջին  մուտքագրված  տվյալները։  Այս պատճառով սխալանքի հակադարձ  տարածման ռեժիմում իրականացվող հաշվարկների  ավարտից  հետո  ալգորիթմը  կրկին  անցում  է  կատարում  առաջընթացի ռեժիմ,  որտեղ  նոր  հաշվարկները  իրականացվում  են  արդեն  թարմացված  կշիռների արժեքների հիման վրա։  Նշված  ԱՆՑ-ի  ալգորիթմի երկու ռեժիմներին համապատասխանող  գործողությունները  շարունակվում  են  այնքան  ժամանակ  մինչև որ  ցանցի  ելքային  նեյրոնների  սխալը  կլինի  հավասար  զրոյի։  Քանի  որ  նման հաշվարկներում  սխալի  բացարձակ  զրոյին  հավասարվելու  համար  հարկավոր  է  շատ երկար  ժամանակ,  ապա  տվյալ  ալգորիթմում  ուսուցման  ավարտը  տրվում  է  օգտվողի կողմից։  ԱՆՑ-ի  երկու  ռեժիմների  գործառույթը  ներառված  է  մեկ  օղակման  մեջ,  որին տրված  է  պայման  դադարել  իր  գործողությունը  այն  ժամանակ,  երբ  վերջինիս կրկնումների քանակը կհավասարվի 8192-ի։ Այս թիվը ընտրված է կամայական կերպով և որոշվել է փորձարկումների արդյունքում, քանի որ այդքան կրկնությունների քանակը բավարար է սխալների շատ փոքր արժեքների ստացման համար։ ", "Նկ. 4.8 ԱՆՑ-ի ծրագրային կոդի սխալանքի հակադարձ տարածման ռեժիմը Նկ  4.8–ում  պատկերված  է  ԱՆՑ-ի  սխալանքի  հակադարծ  տարածման  գործառույթն իրականացնող ծրագրային կոդը։ ", "Անալոգային  մոդուլացման  բոլոր  տեսակների  համար  իրականացվել  է  ԱՆՑ-ի ուսուցում  SNR=35dB  դեպքում:  Դիտարկված չորս  մոդուլացման  տեսակներից յուրաքանչյուրի  համար  ուսուցումը  միջինում  տևել  է  1.98  վարկյան:  Աղյուսակ  4.4-ում բերված  են  յուրաքանչյուր  մոդուլացման  ուսուցման  արդյունքում  ստացված  ԱՆՑ-ի սխալների չափերը: ", "Աղյուսակ 4.4. ԱՆՑ-ի ուսուցման արդյունքները անալոգային մոդուլացումների համար Նեյրոնի № DSB LSB USB FM Ինչպես  երևում  է  վերոնշյալ  աղյուսակում  բերված  տվյալներից  արհեստական նեյրոնային  ցանցի  ուսուցումը  գերազանց  է  անցել  բոլոր  ուսուցանվող  մոդուլացման տեսակների  համար  բացի  USB  տեսակից:  Սա  պայմանավորված  է  այն  հանգամանքով, որ  USB  մոդուլացման  դեպքում  ազդանշանի  սպեկտրի  համաչափությունը  բնութագրող հատկանիշի՝  P-ի  արժեքը  շատ  մոտ  է  (-1)-ին,  ինչն  էլ  դժվարություն  է  առաջացնում մշակված  ցանցի  համար:  Կարելի  է  եզրակացնել,  որ  մշակված  մեթոդի  միջոցով  ԱՆՑ-ը ընդամենը 7.94 վարկյանում ուսուցանվել է նույնականացնել չորս տարբեր անալոգային մոդուլացման տեսակներ: Հարկ է նշել, որ այս արդյունքները գրանցվել են ԱՆՑ-ի պարզ ծրագրային կոդի ալգորիթմի միջոցով: ", "Ինչպես  արդեն  նշվել  է  ուսուցման  ավարտից  հետո  ձեռք  բերված  ցանցի  կշիռների համադրությունների տվյալները պահպանվել են համապատասխան ֆայլերի մեջ, որոնց միջոցով  հաջորդիվ  իրականացվել  է  մշակված  մեթոդի  թեստավորում:  Դիտարկված անալոգային  մոդուլացման  տեսակներից  յուրաքանչյուրի  համար  իրականացվել  է  100 նույնականացման փորձ: Հարկ է նշել, որ ուսումը իրականացվել  է մեկ պարամետրերի համադրության  դեպքում  գեներացված  ազդանշանից  առանձնացված  հիմնական բնութագրող  հատկանիշների  համար։  Միևնույն  ժամանակ,  մեթոդի  նույնականացման ճշտությունը  չափելու  համար  փորձերի  ժամանակ  կիրառվել  են  մոդուլացման  տարբեր պարամետրեր,  ինչպիսիք  են  կրող  հաճախականությունը,  SNR-ը,  մոդուլացման խորությունը,  հաճախականային  դեվիացիան,  դիսկրետացման  հաճախությունը: ", "Իրականացված փորձերի արդյունքները բերված են աղյուսակ 4.5-ում: "], "source_docs_file": "Control, Automation and Electrical Engineering.json"}