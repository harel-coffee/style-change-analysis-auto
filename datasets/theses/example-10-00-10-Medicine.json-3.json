{"paragraphs": ["Ցավը  ճառագայթում  է  հիմնականում  սրունքի  վերին  հատվածից  դեպի  ոտնաթաթեր: ", "Ցավն  ունի  այրող,  ծակող  կամ  ծակծկող  բնույթ,  հիշեցնում  է  «մրջյունների  քայլք», հպումը  տվյալ  հատվածի  մաշկին  խիստ  ցավոտ  է,  երբեմն  ցավը  հիշեցնում  է էլեկտրական  հոսանքի  հարված,  տաք  ջրի  հետ  շփումը  խիստ  տհաճ  է,  մշտապես առկա  է  թմրածություն,  վերջույթների  ցավոտ  հատվածներում  մատով  թեթևակի ճնշումը  բերում  է  ցավերի  ուժգնացման։  Վերջնարդյունք  ցուցանիշը  կազմում  է  21 միավոր, ինչը հաստատում է ցավի մաքուր նեյրոպաթիկ բնույթը: ", "Կլինիկական  եզրափակիչ  ախտորոշում.  «Դիաբետիկ  ցավային  նեյրոպաթիա՝ իսնուլինապահանջ շաքարային դիաբետ տիպ 2-ի ֆոնի վրա»: ", "Համապատասխան  սկրինինգային  հարցաշարերի  օգնությամբ  գնահատվել  է  նաև հիվանդի  ԿՈ,  դեպրեսիան,  տագնապը  և  քունը:  Ըստ  հարցաշարի,  հիվանդի  մոտ  ԿՈ թե՛ ֆիզիկական, թե՛ հոգեկան բաղադրիչները բնութագրող ցուցանիշները գտնվում են միջինից  ցածր  մակարդակի  վրա,  հետևաբար  ԿՈ  մասին  վկայող  Վերջնարդյունք ցուցանիշը ևս չի գերազանցում միջին ցուցանիշի շեմը: Տվյալ հիվանդի մոտ ԿՈ իջած է և ըստ հարցաշարի  առանձին ցուցանիշների վերլուծության, ցածր  ԿՈ պայմանավորված  է  ոչ  միայն  առաջնային  հիվանդությամբ՝  շաքարային  դիաբետի պատճառով  ի  հայտ  եկած  հաշմանդամության,  այլև  ՆՑ  մշտական  առկայությամբ: ", "Դեպրեսիայի գնահատումը BDI-II հարցաշարի օգնությամբ. Միավորների քանակը` 35, ինչը համապատասխանում է ծանր աստիճանի դեպրեսիա ախտորոշմանը։ Տագնապի գնահատումը  GAD-7  հարցաշարի  օգնությամբ.  Միավորների  քանակը`  11,  ինչը համապատասխանում  է  միջին  աստիճանի  տագնապին։  Քնի  որակը  ըստ  MOS-Sleep հարցաշարի․  Քնի  խանգարումների  ցուցիչ  N2–ը  կազմում  է  44․44  միավոր,  ինչը նշանակում  է,  որ  հիվանդի  քունը  խանգարված  է:  Քնի  քանակը  ժամերով  ցուցանիշը կազմել  է  6  ժամ:  Քնի  օպտիմալության  ցուցանիշը    ըստ  հիվանդի`  ոչ  օպտիմալ: ", "Ամփոփելով կլինիկական դեպքը, կարելի է եզրակացնել, որ ԴՑՆ հիվանդները, բացի հիմնական հիվանդության հետ կապված խնդիրներից ունեն նաև ցածր ԿՈ, դեպրեսիա, տագնապ  և  քնի  խանգարումներ,  որը  անմիջականորեն  պայմանավորված  է  ՆՑ առկայությամբ: ", "Կլինիկական  դեպք  N2  Հիվանդ՝  Ա․Ա․,  57  տարեկան,  արական  սեռի։  Շուրջ  7 տարի  է,  ինչ  գանգատվում  է  մկանային  ցավերից  և  կծկումներից,  վերջույթների թմրածությունից ու սաստիկ ցավերից: Նշում է, որ մարմնի բոլոր մկանները ցավում են: ", "Ցավերը հատկապես սրվում են երեկոյան և գիշերային ժամերին, դրանք բազմաբնույթ են  և  դժվար  նկարագրելի:  Վերին  և  ստորին  վերջույթներում,  հատկապես  դաստակից ներքև  և  ոտնաթաթերում,  ցավերն  ավելի  ուժեղ  են  և  դիտվում  է  վերոնշյալ հատվածների թմրածություն: Իրենց բնույթով ցավերը այրող են, ծակող, տաք և սառը ալիքի զգացողություն հիշեցնող, կրակող, դաշույնահարող։ Դրանք կրում են մշտական բնույթ, երբեմն կարող են սրվել և հանդես գալ նոպաների ձևով: Անամնեզում նշվում է շուրջ 25 տարվա վաղեմության ալկոհոլիզմ: ", "Նյարդաբանական  ստատուս.  Գիտակցությունը  պարզ  է,  շփումն՝  ադեկվատ, սակայն  հարցերին  պատասխանում  է  ուշացումով։  Մենինգեալ  ախտանիշներ  չկան։ ", "Բբերը  կլոր  են  և  համաչափ՝  D=S:  Լուսային  ուղղակի  և  փոխկապակցված ռեակցիաները  ցածր  են:  Կոնվերգենցիան՝  երկկողմանի  անբավարար:  Ակնագնդերի շարժումները  բոլոր  ուղղություններով  չափավոր  սահմանափակված  են:  Աջ  քիթ- շրթունքային  ծալքը  չափավոր  հարթված  է:  Լեզուն՝  միջին  գծով:  Կլման  ակտը դժվարացած  է:  Ջլային  ռեֆլեքսները  վերին  վերջույթներում  հավասարապես  իջած  են, ստորին  վերջույթներում՝  ծնկան  և  Աքիլեսյան  ռեֆլեքսները  բացակայում  են։ "], "paragraph_source_docs": [3, 3, 3, 3, 3, 3, 3, 3, 3, 3], "source_docs_file": "Medicine.json"}