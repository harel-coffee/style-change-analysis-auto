{"paragraph_source_docs": [3, 3, 2, 1, 1, 2, 1, 3, 0, 0], "source_docs_file": "Medicine.json", "paragraphs": ["Տղամարդկանց և կանանց ցավի ուժգնության  տարբեր ցուցանիշները վիճակագրական  ոչ  պարամետրիկ  թեստերի  համաձայն  չեն  տարբերվում:  Կանայք  և տղամարդիկ առանձին հետազոտվել են նաև ԿՈ, դեպրեսիայի, տագնապի, քնի որակի տարբերությունների  հայտնաբերման  նպատակով:  Վիճակագրորեն  հավաստի տարբերություններ չեն հայտնաբերվել: ", "Այնուամենայնիվ,  մշտապես    պետք  է  հաշվի  առնել,  որ  ցանկացած  ցավի գնահատումը  հիվանդի  կողմից,  կախված  է  նրա  խառնվածքից,  անձի  հոգեհուզական առանձնահատկություններից և միևնույն է սուբյեկտիվ է: ", "Տեղադրվեց ասեպտիկ վիրակապ: Հիվանդը էքստուբացվեց և տեղափոխվեց ինտենսիվ թերապիայի  բաժանմունք:  Հետվիրահատական  շրջանը  ընթացել  է  հարթ  առանց բարդությունների: Հիվանդը դուրս է գրվել 20 օր անց, բավարար վիճակում առանց էպիցիստոստոմիկ  կաթեթերի  առկայության:  Հետվիրահատական  ուլտրաձայնային քննությամբ հայտնաբերվել է երիկամների նորմալ չափեր, պահպանված պարենքիմա` “միզապարկը” 173 մմ ծավալով, մնացորդային մեզը բացակայում է: Հետվիրահատական շրջանում միզարձակությունը ազատ է, առանց անմիզապահության և մնացորդային մեզի: ", "Այսօր  տարածում  գտած  բուժման  մեթոդները  ոչ  միշտ  են  ոչնչացնում  ուռուցքը: ", "Պատճառն  այն  է,  որ  հակաուռուցքային  դեղամիջոցների  մեծ  չափաբաժինները թույլատրելի  չեն,  քանի  որ  կարող  են  վնասել  առողջ  հյուսվածքներն  և  պատճառ հանդիսանալ  տարբեր  օրգան-համակարգերի  ախտահարման,  իսկ  հակաուռուցքային դեղամիջոցների  ցածր  չափաբաժիններ  օգտագործելով,  հնարավոր  չէ  ոչնչացնել  բոլոր ուռուցքային բջիջները: Ի տարբերություն առողջ բջիջների, ուռուցքային բջիջներն արագ են  աճում  ի  հաշիվ  նորաստեղծ  անոթների  (անգիոգենեզ),  որոնց  միջոցով  նրանք ստանում են սնուցում: ", "Հետվիրահատական բարդությունների համեմատական վերլուծություն Հետվիրահատական  ներհիվանդանոցային  բարդությունների  առաջացման  մեջ մեզի դերիվացիայի եղանակի կարևորությունը հասկանալու համար կատարվել է բոլոր խմբերի  համեմատական  վերլուծություն:  Միագործոնային  վերլուծությամբ  պարզվել  է, որ  մեզի  դերիվացիայի  եղանակի  ընտրությունը  վիճակագրորեն  հավաստի  կապված  է հետվիրահատական բարդությունների  առաջացման հետ:  Մասնավորապես, հայտնաբերվել  է,  որ  աղիքային  միզապարկի  ձևավորման  եղանակով  վիրահատված հիվանդների մոտ հետվիրահատական բարդությունների զարգացման հավանականությունների  գործակիցների  հարաբերությունը  (OR)  2.55  անգամ  ավել  է ստանդարտ  ՈՒԿ-ի  եղանակով  վիրահատված  հիվանդներից (OR-2.55,  P-0.001): ", "ՀԼ-ի  դեպքում  հիմնականում  կիրառվել  է  BEACOPP,  ABVD  համակցումը,  նաև ճառագայթային  բուժումը:  Բուժման  ընթացքում  հիվանդները  պարբերաբար  անցել  են ՈւՁ-ին  հետազոտություն,  որով  գնահատվել  է  բուժման  արդյունավետությունը: ", "Բոլոր հիվանդները ենթարկվել են սկրինինգի, մասնավորապես ՆՑ գնահատվել է PainDETECT,  կյանքի  որակը`  SF-36,  դեպրեսիան`  BDI-II,  տագնապը`  GAD-7,  քունը` MOS-Sleep  հայալեզու  վավերացված  հարցաշարերի  օգնությամբ:  Ընդհանուր ընտրանքում  սկրինինգը  թույլ  է  տվել  պատկերացում  կազմել  ՆՑ  քանակապես  և որակապես  բնութագրող  ցուցանիշների  մասին,  գնահատել  հիվանդների  ԿՈ, հայտնաբերել հնարավոր դեպրեսիան և տագնապը, ինչպես նաև քնի խանգարումները: ", "Համանման  կլինիկական  տվյալների  վերլուծություն  կատարվեց    նաև  ստուգիչ՝ ճարպակալմամբ ուղեկցվող խմբում: Արդյունքում պարզվեց, որ 18 դեպքից  9-ը եղել են արական  սեռի  ներկայացուցիչներ:  Միջին  տարիքը  այս  խմբում  եղել  է  58.72  (±21.4 ստանդարտ  շեղումով)  տարի:  Մարմնի  զանգվածի  ինդեքսը  միջինացված  թվերով կազմել է 27.6 կգ/մ2 (±1.69 ստանդարտ շեղումով): ", "Մահվան  պատճառ  հանդիսացող  հիմնական  հիվանդությունը  ստուգիչ,  առանց ճարպակալում  ֆենոտիպով  խմբում,  7  դեպքի  ժամանակ  եղել  է  ընդհանուր  հյուծումը՝ պայմանավորված  ինչպես  ուռուցքով,  այնպես  էլ օրգանների  ծերունական ատրոֆիայով:  6  դեպքի  պարագայում  հիմնական  հիվանդությունը  ուռուցքն  է  եղել,  իսկ մահվան  անմիջական  պատճառ  է  հանդիսացել  ուռուցքով  պայմանավորված  ոչ կախեքտիկ  բնույթի  այլ  բարդություն  (երկկողմանի  տոտալ  թոքաբորբ,  ուռուցքային ինտոքսիկացիա):  Մահվան  պատճառական կազմում կարդիվասկուլյար հիվանդությունները  միայն  երեք  դեպքի  ժամանակ  են  հանդիսացել  որպես  հիմնական հիվանդություն: Երկու դեպքում մահվան պատճառ է հանդիսացել թոքային զարկերակի թրոմբոէմբոլիան,  մեկ  դեպքի  ժամանակ  էլ  հիդրոցեֆալիան:  Երեք  դեպքում  էլ  մահվան պատճառը  եղել  էր  իշեմիկ  ինսուլտը:  Ստուգիչ,    ճարպակալումով  ուղեկցվող  խմբում մահվան  պատճառական  կազմում  7  դեպքում  եղել  են  կարդիովասկուլյար հիվանդությունները,  երեքի  ժամանակ  իշեմիկ  ինսուլտը,  6  դեպքի  պարագայում ուռուցքը,  մեկական  դեպքերում  էլ  թոքային  զարկերակի  թրոմբոէմբոլիան  և  լյարդ- երիկամային  անբավարարությունը:  Այս  արդյունքները  սեկտորային  դիագրամների տեսքով բերված են գծապատկեր 11-ում և գծապատկեր 12-ում: "]}