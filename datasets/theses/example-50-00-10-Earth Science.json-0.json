{"source_docs_file": "Earth Science.json", "paragraphs": ["Սյունիքի  մարզում  կարևորվում է  այն  հանգամանքը,  որ  պատմա- ճարտարապետական  հուշարձաններն  աշխարհագրական  տեղաբաշխման  առումով զուգորդվում են վերը նկարագրված գետերի և բնական հրաշալիքների (հուշարձանների)  հետ,  որոնք  զբոսաշրջության  առումով  մեծ  հետաքրքրություն  են ներկայացնում: ", "Տաթևի  նշանավոր  վանքի  քարափների  տակ,  որը  նույնպես  գտնվում  է  գետի միջին հոսանքում,  գտնվում  է հանրապետության  բնական հուշարձաններից  Սատանի կամուրջը,  այն կազմված  է  կրաքարերից ու  տրավերտիններից, ունի  հարթ մակերևույթ մոտ 180 մետր լայնությամբ ու 200 մետր երկարությամբ [3]: ", "Որոտան  գետի  հոսքի  կանոնավորման  նպատակով  նրա  վրա  կառուցվել  են Սպանդարյանի  և  Տոլորսի  (Սիսիան  գետի  վրա)  խոշոր  ջրամբարները:  Սպանդարյանի ջրամբարից  սկիզբ  է  առնում  Որոտան-Արփա  թունելը,  որի  գործարկումից  հետո  գետի հոսքի մի մասը կտեղափոխվի Սևանա լիճ` Որոտան-Արփա-Սևան թունելի միջոցով: ", "Ողջի  գետն  իր  մեծությամբ  Սյունիքի  մարզի  երկրորդ  գետն  է:  Գետը  սկիզբ  է առնում  Կապուտջուղ  գագաթի  հարավ-արևելյան  լանջից,  3530մ  բարձրության  վրա: ", "Երկարությունը  82կմ  է,  ՀՀ  սահմաններում`  56կմ,  իսկ  ջրհավաք  ավազանի  տարածքը Սյունիքի  մարզի  գետերը  աչքի  են  ընկնում  հարուստ  զբոսաշրջային ռեսուրսներով: Մարզի տարածքը աչքի է ընկնում նաև բարենպաստ միկրոկլիմայական պայմաններով,  որը  հնարավորություն  է  տալիս  զբոսաշրջիկներին  հանգստանալու  և զբաղվելու  ջրային  սպորտաձևերով:  Սյունիքի  մարզի  խոշորագույն  գետերից  մեկում` Որոտանում,  կարելի  է  անցկացնել    ռաֆթինգ:  Այստեղ  ամենակարևոր  գործոնը  գետի ջրի  բարձր  մակարդակն  է  և  գետի  հունի  անկումը:  Որոտան  գետում  անկումը`  1կմ-ի վրա    հասնում  է  12  մետրի:  Գետի  առավել  ջրառատ  և  բարձր  մակարդակի  շրջանը գրանցվել  է  մայիս,  հունիս  ամիսներին:  2005թ.-ին  մի  խումբ  ավստրիացիներ  Որոտան գետով  ռաֆթինգի (հատուկ  փչովի  նավակներով)  փորձ  են  անցկացրել,  որը հաջողությամբ  է  ավարտվել:  Մասնագետները  ռաֆթինգի  երթուղին  գնահատել  են գերազանց:  Երթուղին  սկսել  են  իրականացնել  ելակետ  ընդունելով  Խնձորեսկ  գյուղից մինչև  Կովսական`  40կմ  հեռավորությամբ:  Նույն  կերպ  ռաֆթինգի  մասնագետները գնահատել  են  Մեղրի  և  Ողջի  գետերի  որոշ  հատվածներ:  Այսպիսով  Սյունիքի  մարզում որպես էքստրեմալ սպորտաձև` ռաֆթինգն ունի  կայանալու մեծ հնարավորություններ: ", "Զբոսաշրջիկների  համար  առավել  հետաքրքրություն  են  ներկայացնում ջրվեժները:  Իր  գեղեցկությամբ  և  ինքնատիպությամբ  հայտնի  է  Շաքիի  ջրվեժը:  Այն գտնվում  է  Սիսիան  քաղաքից  5կմ  հյուսիս-արևմուտք,  Որոտանի  կիրճի  ձախ  ափին, համանուն  գետի  վրա:  Շաքի  գետը  հոսելով  երիտասարդ  բազալտների  վրայով, առաջացրել  է  մինչև  18մ  բարձրության  սանդղևվանդ:  Այն  համարվում  է  Հայաստանի ամենագեղեցիկ ջրվեժը: ", "Ջրամբարները  Սյունիքի մարզում զբոսաշրջության  տեսակետից մեծ հետաքրքրություն  են  ներկայացնում  նաև  ջրամբարները:  Տարածքում  բացի  բնական լճերից, գետերի վրա կառուցվել են մի շարք նշանավոր ջրամբարներ: ", "Ջրամբարարների կառուցման հիմնական նպատակը գետային հոսքի սեզոնային կամ տարեկան վերաբաշխումն է: ", "Սյունիքի  մարզի  շինականի  վաղեմի  ծրագիրն  է  եղել  Որոտան  գետի  ջրերը բարձրացնել  լեռներ  և  օգտագործել  անջրդի,  քարքարոտ  հողատարածությունները ոռոգելու  համար:  Նկատի  ունենալով  գետի  մեծ  էներգառեսուրսները,  Հրազդան  գետի օրինակով  աստիճանաձև  դասավորությամբ  նրա  վրա  ստեղծել  են  ջրամբարներ, հիդրոէլեկտրոկայաններ: ", "Որոտանը  ՀՀ  մյուս  գետերի  համեմատ  այն  առավելությունն  ունի,  որ  կարելի  է նրա գարնանային վարարուն ջրերը կուտակել հարմար ավազաններում և սակավաջուր ամիսներին  տալ  հիդրոէլեկտրոկայաններին,  միաժամանակ  ոռոգել  հազարավոր հեկտարներով  հողատարածություններ:  1962թ.-ին  կազմվեցին  Որոտանի  կասկադի նախագծային  աշխատանքները  և  որոշվեց  նրա  ջրերի  օգտագործման  հիման  վրա կառուցել երեք հիդրոէլեկտրոկայան: Որոտանի սիստեմի կառույցների առաջնեկը եղավ Տաթևի ջրամբարը` իր հիդրոէլեկտրոկայանով, որը շահագործման հանձնվեց 1972թ.-ին [23,  էջ44]:  Տաթևի  ջրամբարը  միլիոնավոր  մ3  ջուր  է  տալիս  Գորիսի  շրջանի տնտեսություններին,  իսկ  ՀԷԿ-ը  ամենահզորն  է  Սյունիքի  մարզում  (աղյուսակ  11): ", "ջրամբարը  [50]:  Շամբիի  գեղատեսիլ  ձորում  կառուցվել  է  արհեստական  լիճ,  որի շրջակայքը վեր է ածվել գողտրիկ հանգստյան գոտու` ճամբարներով և զբոսավայրերով: ", "Որոտանի  կասկադի  կառույցների  մեջ  կարևորվում  է  Սպանդարյանի  ջրամբարի  դերը, քանի  որ  ջրերը  օգտագործվում  են  ինչպես  էլեկտրաէներգիայի    ստացման,  այնպես  էլ համալրում են Սևանա լճի ջրերը: Սպանդարյանի ջրամբարը ՀՀ մեծությամբ երկրորդն է Ախուրյանի ջրամբարից հետո: ", "Աղյուսակ 11 Սյունիքի մարզի ջրամբարները  [50] Անվանումը Գետավազ ան Ծավալը, մլն.մ3 Պատվարի բարձությունը Կառուց ման տարին Օգտագործման ոլորտը* Սպանդարյան  Որոտան Որոտան Տոլորս Ողջի Գեխի Շամբի Անգեղակոթի Դավիթ-բեկի Քարահունջի Որոտան Որոտան Ողջի Գորիս Ջրի հայլու մակերեսը (հա) Է Բ Ո Է Ո Ա Ո (Ա-արդյունաբերություն, Բ-բնապահպանություն, Է-էներգետիկ, Ո–ոռոգում) Սիսիան  գետի  և  դրա  Աիրի  վտակի  հատման  շրջանում`  80մլն.մ3  ծավալով,  իսկ ջրամբարի  պատվարի  բարձրությունը  հասնում  է  69մ:  Ջրամբարի  կառուցման հետևանքով ջրի տակ մնացին Աշոտավան  և  Տոլորս  գյուղերը: Դավիթ-բեկի ջրամբարը գտնվում  է  Կապանի  տարածաշրջանում,  Որոտան  գետի  աջակողմյան  վտակ  Քաշունի գետի վրա [23]: Մեղրու ջրամբարն ունի 230մ երկարություն, որը կուտակում է 1.8մլն.մ3 ջուր:  Ջրամբարը  նախատեսված  է  ոռոգման  և  սելավային  հոսքերի  կարգավորման համար:  Ընդհանուր  ծավալի  750հզ  մ3-ը  կազմում  են  սելավային  ջրերը:  Ջրամբարը ոռոգում  է  260հա  հողատարածություն:  Քարահունջի  ջրամբարը  սնվում  է  Գորիս  գետի Քարահունջ  գետի  ջրերից,  գտնվում  է  Գորիս  քաղաքից  6կմ  դեպի  հարավ- արևմուտք`1668մ  բարձրության  վրա:  Ջրամբարը  նախատեսված  է  Քարահունջ, Ավանգարդ  և  Վերիշեն  գյուղերի  250հեկտար  հողերի  ոռոգման  համար:  Ջրամբարը շահագործման է հանձնվել 1959թ-ին [41]: ", "Մեր  կարծիքով  վերը  նշված  բոլոր  ջրամբարներն  էլ  մեծ  դեր  են  կատարում Սյունիքի  մարզի  սակավահող  և  սակավաջուր  տարածքները  ոռոգելու  համար,  ինչպես նաև  կարող  են  համապատասխան  ծառայությունները  նպաստել  մարզի  տարածքում զբոսաշրջության զարգացմանը: ", "Լճեր    ՀՀ  տարածքում  հաշվվում  են  մոտ  120  լիճ,  որոնց  մեծ  մասը  փոքր  են  և  մի մասը  պարբերաբար  չորանում  են:  Սյունիքի  մարզում  բարձր  լեռնային  գոտիներում տարածված են ավելի քան  30 փոքր լճեր:  Տարածաշրջանում փոքր լճերի լճաբանական սիստեմատիկ  ուսումնասիրությունները  սահմանափակ  ձևով  են  կատարվել,  ուստի բարձր լեռնային փոքր լճերի հետագա խոր ուսումնասիրությունը դարձել է այժմեական: ", "Այժմ  կարևորվում  է  նաև  դրանց  պահպանման  և  ռացիոնալ  օգտագործման հիմնահարցերը:  Արշավախմբային  հետազոտությունները  կատարվել  են  անցյալ  դարի ինստիտուտի աշխարհագրության  բաժնի  և  ջրաօդերևութաբանական  ծառայության,  նախագծային կազմակերպությունների կողմից: ", "Բարձր  լեռնային  լճերի  ամենաընդհանուր  առանձնահատկությունը,  ոչ  միայն ծովի  մակարդակից  ունեցած  բարձրություններն  են`(գտնվում  են  1500մ-ից  բարձր),այլև դրանց  աննշան  չափերը:  Սյունիքի  մարզում  ամենամեծ  լճերը  չեն  գերազանցում  0.5-2 կմ2,  իսկ  ամենափոքրերը  տատանվում  են`0.003-0.005  կմ2-ի  միջև:  Լեռնային  լճերը տարածված  են  հին  սառցադաշտային  կառերում  և  կրկեսներում,  ինչպես  նաև հանդիպում  են  տրոգների  և  հրաբխային  հին  խառնարանների  շրջաններում: ", "Զանգեզուրի  լեռնաշղթայի  բարձրադիր  լճերն  ունեն  բացառապես  սառցադաշտային ծագում: Ըստ Դ.Ա.Պողոսյանի այդ լճերը հիմնականում ամբարտակային ծագում ունեն և գտնվում  են  հին  սառցադաշտային լեզվակների  փորած  հովիտներում,  որոնք արգելափակված  են  մորենային  թմբերով:  Լճերի  սնումը  բարձր  լեռնային  գոտիներում կատարվում  է  հիմնականում  ձնհալքի  հաշվին:  Բարձր  լեռնային  գոտու  պայմանները` թույլ  գոլորշիացումը  և  ռելիեֆի  մորֆոլոգիական  պայմաններն  ապահովում  են  փոքր լճերի  գոյությունը:  Բարձր  լեռնային  լճերի  ջուրը  քաղցրահամ  է,  միներալիզացիան տատանվում  է  50-120մգ/լ  սահմաններում,  պատկանում  է  հիդրոկարբոնատային, կալցիումային ջրերի խմբին: Սյունիքի մարզի բարձր լեռնային լճերից են` Սև և Ալ լճերը Գորիսի  շրջանում,  Կապանի  շրջանում  մասնավորապես`Սյունիքի  հրաբխային բարձրավանդակում Գազանա, Ծաղկաքար և Կապուտան լճերը: Մեղրու շրջանում աչքի է ընկնում Կապույտ լիճը: ", "Սև  լիճը  գտնվում  է  2666մ  բարձրության  վրա`Մեծ  Իշխանասարի  զանգվածում: ", "Լճի  հայելանման  մակերեսը  2կմ2  է,  երկարությունը`1.6կմ, լայնությունը`1.2կմ, առավելագույն խորությունը 7մ է: Լիճը ծագել է սառցադաշտային տաշտակաձև հովտի տրոգի  մեջ,  որը  ունի  4կմ  երկարություն  և  3կմ  լայնությամբ  ձգվածություն:  Ընդհանուր ջրհավաք  ավազանի  մակերեսը  զբաղեցնում  է  շուրջ  12կմ2:  Սնուցման  աղբյուրներն  են հանդիսանում  ձնհալքը  և  անձրևաջրերը:  Լճի  ջրերը  հիմնականում  օգտագործվում  է արոտների  ջրարբիացման  համար  [31,32]:  Սակակայն  մեր  կարծիքով  տարածքը  ունի մեծ  հնարավուրություններ  իր շրջակայքով  հետիոտն  և էկոզբոսաշրջության զարգացման համար: ", "Ալ  լիճը  գտնվում  է  Ղարաբաղի  սարահարթի  ջրբաժանի`  Այլախի  սարավանդի Ալ լիճը  գոյացել  է  սառցադաշտային  արգելափակման  ճանապարհով:  Կրկեսի շրջակայքը ծածկված է խոշոր մորենային ծագման քարաբեկորներո: Ալ լճի հայելանման մակերեսը` 0.6կմ2 է, առավելագույն խորությունը 4.5մ, ջրի ծավալը մոտ 180հզ մ3 [41,32]: ", "Գազանա լիճը  գտնվում  է  Գեղի  գետի  ակունքի  շրջակայքում`  3590մ բարձրության  վրա:  Տարածված  է  սառցադաշտային  եռաստիճան  կառային  համալիրի երկրորդ  աստիճանի  վրա:  Լճի  առավելագույն  խորությունը`10մ  է,  իսկ  հայելանման մակերեսը`0.06կմ2: Ջրի ծավալը կազմում է մոտ 360հզ մ3: Գազանա լճից մոտ 120մ վեր` երրորդ կառային աստիճանում գտնվում է մի փոքր լճակ [31]: ", "Կապուտան  լիճը  գտնվում  է  Քաջարանց  գետի  ակունքներում,  3299մ  բացարձակ բարձրության  վրա:  Կապուտան  լճի  կառն  ունի  ուղղորդված  պատեր,  որի  գոգավոր տեղամասերում  կուտակվում  են  ձյան  և  ֆիռնային  բծեր:    Կապուտան  լիճն  ունի  500մ երկարություն,  200մ  լայնություն  և  22մ  առավելագույն  խորություն:  Լճի  հայելանման մակերեսը  զբաղեցնում  է  3,0  հա  տարածություն,  իսկ  ջրի  ծավալը  կազմում  է  1.5մլն.մ3, ջրհավաք  ավազանը  հավասար  է  շուրջ  2կմ2:  Գետի  վերին  հոսանքում  հանդիպում  են հզոր մորենային բերվածքներ մինչև չորս մետր հզորությամբ: ", "Կապույտ լիճը տեղադրված է Մեղրի գետի կառի առաջին աստիճանի վրա, որը ունի  200մ    երկարություն  և  125մ    միջին    լայնություն  [50]:  Բազմաթիվ  լճակներ  են տարածված  սողանքների  շրջաններում,  որոնցից  հայտնի  են  Նորավան,  Թազագյուղ, Բալաք գյուղերի մերձակայքում: ", "Վերոհիշյալ  լճերը  որպես  բնական  ջրամբարներ  (բացառությամբ  Սև  և  Ալ  լճերի) հանդիսանում  են  Սյունիքի  մարզի  գետային  հոսքի  կարգավորիչներ:  Հիշատակված լճերն  իրենց  գեղատեսիլ  բնությամբ  կարող  են  նպաստել  լեռնային  զբոսաշրջության, էկոզբոսաշրջության  զարգացմանը:  Աղյուսակ  12-ում  ներկայացված  են լճերի ջրաբանական բնութագրերը: ", "Աղյուսակ 12 Սյունիքի մարզի լճերի ջրաբանական բնութագիրը   [50] . . Տրոգա-մորենային մորենային Սև Ալ Գազանա Կապուտան Ծաղկաքար Կապույտ Հանքային ջրեր:  Զբոսաշրջության և հանգստի ինդուստրիայի կազմակերպման մեջ ջրային  ռեսուրսների  նշանակությունը  թերի  կլիներ,  եթե  չնշենք  հանրապետության հանքային  ջրերի  մասին:  Հանքային  ջրերի  տեսակետից  ՀՀ  տարածքը  համարվում  է աշխարհի  հարուստ  շրջաններից:  Հանքային  ջրերի  բուժիչ  հատկությունները  վաղուց  է հայտնի  եղել  բնակչությանը,  օգտագործվել  է  բուժման  նպատակով,  մասնավորապես մաշկային  հիվանդությունների,  որի  մասին  են  վկայում  աղբյուրների  «Քոս-ջուր»,  «Քոս աղբյուր» հին անվանումները: Հանրապետության տարածքում հայտնաբերվել են ավելի քան  400  բնական  ելքեր,  որոնցից  մոտ  50-ը  ուսումնասիրված  և  հետախուզված  են  [32]: ", "Սյունիքի  մարզում  հանքային  աղբյուրները  տարածված  են  Որոտան,  Սիսիան,  Գորիս, Ողջի,  Մեղրի  գետերի  ավազաններում  (հավելված  6):  Հաշվում  են  մինչև  110  առանձին աղբյուրներ  և  աղբյուրների  խմբեր,  որոնց  ձևավորման  գործում  մեծ  դեր  են  խաղում ապարների լիթոլոգիական կազմը, դրանց  տարածման  պայմանները և ծակոտկենությունը:  Սյունիքի  հրաբխային  սարահարթում  հանդես  են  գալիս ջրաթափանց  լավաները,  որոնք  ստանալով  զգալի  քանակությամբ  մթնոլորտային տեղումներ,  մեծմասամբ  ներծծման  եղանակով  հասնում  են  լավային  շերտերին, լրացնելով  ստորերկրյա  ջրերի  պաշարները:  Տեղումների  ընդհանուր  քանակը  Սյունիքի սարահարթում    գերազանցում  է  գոլորշացմանը,  որի  հետևանքով  խոնավությունն  ունի դրական արժեք: ", "Որոտան  գետի  ավազանում  գետի  սնման  40%  բաժին  է  ընկնում  գրունտային ջրերին:  Սովորոբար  վերին  հորիզոններում  հանքային  ջրերը  հանդես  են  գալիս  փոքր դեբիտով  (2-2.5  լիտրը/վրկ),  իսկ  խորքային  ծալքերում`  2200-2000մ  հանդես  են  գալիս հզոր  կոնցենտրատային  խմբերի  աղբյուրներով,  որոնցից  հայտնի  են`Բազարչայի, Անգեղակոթի,  Սիսիանի,  Շինուհայրի  և  այլ խմբեր,  որոնցում  վայրկյանում  հոսում  է  մի քանի հարյուր լիտր ջուր [33]: ", "Սյունիքի  մարզի  գեղատեսիլ  բնությունը,  բուժիչ  հանքային  ջրերի  աղբյուրների առկայությունը  նպաստավոր  պայմաններ  կստեղծեն,  որպեսզի  տարածքը  վերածվի առողջարանային  կենտրոններից  և  նպաստավորի  զբոսաշրջության  այդ  ուղղության զարգացմանը: ", "Քաղցրահամ աղբյուրներ:  ՀՀ  ջրային  ընդհանուր  պաշարներում  աղբյուրների ջրերը  զգալի  տեղ  են  գրավում  և  օգտագործման  տեսակետից  ունեն  շատ  կարևոր նշանակություն:  Սյունիքի  մարզի  տարածքում  աղբյուրները  տեղաբաշխված  են անհավասարաչափ,  որը  բացատրվում  է  լիթոլոգիական  կազմի  բազմազանությամբ: ", "Հրաբխային  շրջաններում`  ինչպիսին  Սյունիքի  հրաբխային  բարձրավանդակն  է,  աչի  է ընկնում  քաղցրահամ,  ջրերի  բարձր  որակով,  որոնք  դասվում  են  աշխարհի  լավագույն ջրերի շարքին: ", "Ծալքաբեկորավոր  լեռների  տարածման  շրջաններում  աղբյուրների  ջուրը  մի փոքր  աղի  է  (200-400մբ/լիտր),  կոշտությունը  համեմատաբար  բարձր  է,  աղբյուրների ծախսը փոքր: Սյունիքի մարզում աղբյուրներով ամենահարուստ շրջանը համարվում է Որոտանի  ավազանը, որի  գումարային ելքը մոտ 5400լ/վրկ  է:  Իր մեծությամբ առաջինն են  համարվում  Շաքիի  աղբյուրները  համանուն  գյուղի  հարևանությամբ  2100լիտր/վրկ ելքով:  Այնուհետև  նշանավոր  են  Վաղուդի,  Բազարչայի,  Ուռուդի  աղբյուրները` համապատասխանաբար  285,  295  և  230  լիտրը/վրկ  ելքերով:  Որոտանի  ավազանի տարբեր մասերում կան փոքր հզորության (100լ/վրկ-ից պակաս) աղբյուրներ` Սիսիանի, Գորիսի  [8]:  Նշված  բոլոր  աղբյուրները  տարածված  են  Որոտան  գետի  ձախափնյա ավազանում,  որն  ունի  բարենպաստ  ջրաերկրաբանական  պայմաններ  աղբյուրների գոյացման համար: ", "Ողջիի  ավազանում  աղբյուրները  բավականին  հզոր  են:  Այս  տարածաշրջանի համար  հայտնի  են  Գյարդ  գյուղի  աղբյուրները`1312 լիտր/վրկ  ելքով:  Այստեղ հանդիպում  են  նաև  փոքր  հզորության  աղբյուրներ,  որոնցից  յուրաքանչյուրի  ելքը Մեղրի գետի ավազանում աղբյուրները քիչ են տարածված: Հայտնի են Ալդարայի, Կարճևանի,  Շվանիձորի,  Նյուվադիի,  Տաշտունի  և  այլ  փոքր  աղբյուրներ:  Մեղրի  գետի ավազանում աղբյուրների գումարային ելքը մոտ 162 լ/վրկ է [41]: ", "Կենսաբանական  զբոսաշրջային  ռեսուրսներ:  Սյունիքի  մարզն  աչքի  է  ընկնում հարուստ  կենսաբազմազանությամբ,  որում  գերակշռում  են  էնդեմիկ  և  ռելիկտային բույսերն  ու  կենդանիները:  Կենսաբազմազանության  յուրօրինակ  համակեցությունները վաղուց ի վեր դարձել են զբոսաշրջության կազմակերպման կարևորագույն օբյեկտներից մեկը: Սյունիքի մարզի տարբեր լանդշաֆտային գոտիներում հանդիպող ուտելի, բուժիչ և գեղազարդային բույսերը, մրգերը, հատապտուղները, որսակենդանիները, հազվագյուտ  և  էնդեմիկ բնության  հուշարձանները  կազմում  են  որպես  մարզի կենսաբանական ռեկրեացիոն ռեսուրսներ և հիմք են տալիս զարգացնելու էկոլոգիական զբոսաշրջությունը: ", "Բուսական  ծածկույթը  և  բնորոշ  բուսականությունը:  Բուսական  աշխարհի հարուստ  և  բազմազան  ռեսուրսներ  ունենալը  յուրաքանչյուր  երկրի  զբոսաշրջության զարգացման  գլխավոր  նախապայմաններից  մեկն  է:  Բուսականության,  կենդանական աշխարհի խայտաբղետությունը, էկոհամակարգերի կենսաբանական մեծ բազմազանությունը  պայմանավորված  են  ոչ  միայն  երկրաբանական  անցած դարաշրջաններում  բնական  միջավայրի  զարգացման  օրինաչափություններով  և բնության  վրա  մարդու  աճող  ներգործությամբ,  այլ  նաև  ՀՀ    ուրույն  աշխարհագրական դիրքով [11]: ", "Սյունիքի  մարզի  տարածքում  լայն  տարածում  ունեն  անտառները  և  ալպյան մարգագետինները:  Տափաստանները  համեմատաբար  քիչ  են,  սակայն  մարդու միջամտության  պատճառով    անտառների  մի  զգալի  մասը  վերացել  է,  վերածվելով տափաստանի:  Հիմնականում  գերակշռում  են  վերընթաց  գոտիականությունը,  ներքևից վերև իրար են հաջորդում  բուսականության  հետևյալ  տիպերը [31]: ", "ունի  Մեղրու  և  Կապանի  տարածաշրջանների  մինչև  800-1000մ  բարձրությունները: ", "Հանդես են գալիս քարքարոտ սարալանջերին և ծածկված են ֆրիգանային տիպի կամ նրան  նմանվող  խիստ  քսերոֆիլ  բուսականությամբ:  Վերջիններս  աչքի  են  ընկնում հիմնականում չորությամբ և  տրագանտային ձևերի բազմազանությամբ: ", "Հիմնականում  հանդես  են  գալիս  մանրատերև  թփուտներով:  Հանդիպում  են  նաև բարձիկանման  բույսեր,    փռշնին,    ցաքին,  պիստակենին,    ուռատերև    տանձենին  և օշինդրը: ", "իսկ  աղքատ  է  մարզում  համարվում  Սիսիանի  շրջանը  (0.57%):  Անտառային բուսականության  գոտում  կլիմայական  պայմանները  բավականին  նպաստավոր  են: ", "Տարեկան  տեղումների  միջին  քանակը  կազմում  է  500-800մմ:  Սյունիքի  մարզում կլիմայի  ցամաքայնության  հետևանքով  անտառի  վերին  սահմանը  հասնում  է  մոտ վերին  սահմանը  մոտ  400  մետրով:  Այժմ  անտառի  լավորակ  տեղամասերը  քիչ  են պահպանվել:  Բուսականության  մեջ  գերակշռում  է  վրացական  կաղնի,  որի  հետ հանդես են գալիս բոխին, հացենին, վրկանյան թխկին, կովկասյան վայրի տանձենին և  արևելյան  կաղնին:  Հանդիպում  են  ռելիկտային  ծառատեսակներ`ձելվան:  Մեղրու կիրճում տարածված է արաքսյան կաղնին [11]: ", "շագանակենիներ:  Ծավի  սոսիների  պուրակը  Անդրկովկասի  անտառային  ֆլորայի պատմության  համար  ունի  բացառիկ  նշանակություն:  Ներկայումս  այն  դասվում  է արգելավայրերի  շարքին  և  պահպանվում  է  Բնապահպանության  նախարարության կողմից:  Այս  պուրակը    իր    տեսակի  մեջ    եզակի  է,  համարվում    է  միակը  ԱՊՀ երկրների  մեջ:  Անտառների  յուրահատուկ  տիպ  են  ներկայացնում`ձորերի  խառը անտառները: Էնդեմիկ տեսակներով հարուստ է Խուստուփի լեռնաշղթան, Ծավ գետի ավազանը: Որոտանի և նրա վտակների խորը կիրճերում աճում են փռշնի, դաշտային թխկի,  հացենի,  թեղի  և  վրացական  կաղնի,  որոնց  հետ  խառնվել  են  վայրի  մրգատու ծառեր`  տանձենի,  հոնի,  թզենի,  ենթանտառում  մեծ  տարածում  ունեն  մոշի    թփերը: ", "Անտառային  բուսականությունը  ուղղաձիգ  գոտիականությամբ  հասնում  է  մինչև Գորիսի շրջաններում, ավելի քիչ Կապանի, Մեղրու տարածաշրջաններում: Սյունիքի մարզում  մեծ  նշամակություն  ունեն  մարգագետնային  տափաստանները,  որոնք տարածվում  են բարձրության  վայրերում,  որտեղ  ենթալպյան մարգագետիններն  անմիջականորեն  շփման  մեջ  են  մտնում  տափաստանների  հետ: ", "Լեռնատափաստանային  բուսականությանը  բնորոշ  են  երեք  հիմնական  տիպի տափաստաններ`  սիզախոտային,  փետրախոտա-շյուղախոտային  և  տրագանտային: ", "Որոտան  գետի  ավազանում,  Սիսիանի  և  Գորիսի  շրջաններում  տարածում  ունեն օշինդրային  տափաստանները[11]:  Մեղրու շրջանում չոր  տրագանտային տափաստաններում  առատորեն  ցրված  են  խոշոր  բարձիկներ,  տրագանտային, այսինքն`  խեժանյութ  արտադրող  փշոտ  կիսաթփուտներ  ու  խոտեր,  հատկապես` գազ    կամ  աստրագալ:  Լայն  տարածում  ունեն  նաև  փշոտ  կորնգանները:  Սյունիքի մարզում լեռնատափաստաններն օգտագործվում են իբրև բնական խոտհարքներ, իսկ բարձրադիր մասերում` որպես արոտավայրեր: ", "Այն  տարածվում  է  2400-2500մ  բարձրությունից  սկսած  և  տարածված  է  Սյունիքի մարզի  հյուսիսային  շրջաններում:  Բուսականության  բարձունքային  տեղաբաշխման վերլուծությունը  ցույց  է  տալիս  ըստ  Ս.Բալոյանի,  որ  տեսակների  մեծ  մասը  (267) հստակ  կենտրոնացված  են  2700-3900մ  բացարձակ  բարձրություններում,  այսինքն որոնք  դասվում  են  ալպիական  բույսերի  խմբին:  Դրանցից  75  տեսակներ  աճում  են սահմաններում:  Բույսերի  այս  խմբում  հանդիպում  են  նաև  հազվագյուտ  և  էնդեմիկ տեսակների ներկայացուցիչներ [70]: ", "Ս.Նարինյանի  և  Ա.Ֆեոդորովի  կարծիքով  ալպյան  բուսականության  գոտին բաժանվում  է  երկու  ենթագոտու  ստորին  կամ  ենթալպյան,  և  վերին  կամ  ալպյան: ", "Ենթալպյան  մարգագետինները  խոտհարքների  ձևով  են  հանդես  գալիս,  որոնցում գլխավորը  հացազգիներն  են`  դաշտավլուկը,  ագրխոտուկը,  ցորնուկը,  հոտավետ հասկիկը և շյուղախոտը: ", "Վերին ալպյան մարգագետինները տարածվում են բարձրություններում:  Վերջիններս  սահմանափակ  տարածում  ունեն  և  զբաղեցնում  են ամենաբարձր  լեռնակատարներն  ու  գագաթները:  Հիմնական  բուսատեսակներն  են երկշաքիլավորները  այսինքն,  նրանց  տերևները  աճում  են  հենց  արմատի  մոտ,  գետնի վրա`հողի  վրա  առաջացնելով  գեղեցիկ  վարդանման  փնջեր,  օրինակ`  ծվծվուկ քողնիկատերևը, քնախոտ ալբանականը [9]: ", "Պետք  է  նշել,  որ  բուսականությունն  աչքի  է  ընկնում  վառ  գույնի  ծաղիկներով, որոնք բազմերանգ են և հեռվից նմանվում են բուսական գորգերի: "], "paragraph_source_docs": [0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0]}