{"paragraphs": ["Խնդրի  արդիականությունը.  Մոլեկուլային  կենսաֆիզիկայի  արդիական հարցերից  մեկը  ներկայումս  շարունակում  է  մնալ  ԴՆԹ-ի  հետ  լիգանդների  կապման մեխանիզմների  պարզաբանումը: Գործառնության  ընթացքում  ԴՆԹ-ն  անօրգանական  և օրգանական  միացությունների  հետ  ձևավորում  է  տարբեր  տիպի  կոմպլեքսներ: Հարկ  է նշել,  որ  ԴՆԹ-ի  կենսաբանական  ֆունկցիաների  վրա  կարող  են  ներազդել  ոչ  միայն ներբջջային, այլև արտաքինից բջիջ ներթափանցած միացությունները, որոնց թվում նաև դեղանյութերը: ", "Այդ  տեսանկյունից,  ԴՆԹ-ի  հետ ցածրամոլեկուլային  միացությունների՝ լիգանդների փոխազդեցության ուսումնասիրությունները կարևոր են և հանդիսանում են հիմնարար  և  կիրառական  գիտությունների  գլխավոր  հարցերից  մեկը,  քանի  որ  այդ հետազոտությունները  միտված  են  ոչ  միայն  ԴՆԹ-ի  գործառնության  հիմքում  ընկած գործընթացների  մոլեկուլային  մեխանիզմների  պարզաբանմանը,  այլև  նոր,  ավելի անվնաս և արդյունավետ դեղամիջոցների սինթեզին [1,2]. ԴՆԹ-ի  հետ  անմիջականորեն  կապվող լիգանդների  թվում  առանձնակի հետաքրքրություն են  ներկայացնում  ինտերկալյատորները,  որոնցից է  նաև ակրիդինային  ներկանյութ  մեթիլեն  կապույտը  (ՄԿ):  Հետազոտությունները  ցույց  են տվել,  որ  ՄԿ-ի  հատուկ  մշակված  ածանցյալները  կիրառվում  են  որպես  ԴՆԹ- կենսասենսորներ, օրինակ՝ որպես գործիքներ՝  ԴՆԹ-ում սայտ-ուղղորդված կտրվածքներ առաջացնելու համար: ", "Այդ լիգանդը ֆոտոզգայուն միացություն է և լայնորեն կիրառվում է բժշկության մեջ, հատկապես  ֆոտոդինամիկ  թերապիայում  (ՖԴԹ):  Դա  պայմանավորված  է  նրանով,  որ ՄԿ-ը կապվում է սպիտակուցների և նուկլեինաթթուների, ինչպես նաև լիպիդների հետ, կլանելով լույսի քվանտի էներգիան՝ անցնում է ֆոտոակտիվ վիճակի: Այնուհետև, ՄԿ-ի ֆոտոակտիվացված մոլեկուլները թթվածնի մոլեկուլներին են  փոխանցում ակտիվացման  էներգիան,  որի  հետևանքով  թթվածինն  անցնում  է  սինգլետային ակտիվացված  վիճակի,  փոխազդելով  կենսամակրոմոլեկուլների  հետ  առաջացնում  է վնասվածքներ  դրանց  առաջնային  կառուցվածքում  [3]:  Այս  հատկության  հիման  վրա ՄԿ-ը   կիրառվում   է   մի   շարք   հիվանդությունների,   մասնավորապես,   մալարիայի, տարբեր  ուռուցքների  բուժման  ժամանակ:  Հայտնաբերվել  է  նաև,  որ  ՄԿ-ը  մարդու արյան պլազմայում  կարող է ճնշել  ՄԻԱՎ-ի, հեպատիտ B-ի և C-ի վիրուսները: Վերջին տարիներին  այս  լիգանդը  կիրառվում  է  նաև  որպես  կենսասենսոր  և  ակտիվ  օքսիդա- վերականգնիչ միացություն՝ ԴՆԹ-ում վնասվածքները հայտնաբերելու համար [4]: ", "Այնուամենայնիվ,  չնայած  մեծ  թվով  հետազոտություններին,  ԴՆԹ-ի  հետ  ՄԿ-ի կապման  մեխանիզմները  լիարժեք  պարզաբանված  չեն  և  մեծ  թվով  հարցեր  դեռևս քննարկման առարկա են և ենթակա են լրացուցիչ հետազոտության: ", "Աշխատանքի նպատակը և խնդիրները. Ատենախոսական  աշխատանքի  նպատակն  է հանդիսացել  ԴՆԹ-ի  հետ  ՄԿ-ի  կապման    մեխանիզմների  ուսումնասիրությունը:  Այն իրականացնելու համար առաջադրվել են հետևյալ խնդիրները. -  PYEUnicam-SP8-100  սպեկտրոֆոտոմետրի  միջոցով  ստացվող  տվյալների ճշգրտության  մեծացումը՝  LabVIEW  միջավայրում  ծրագրային  ապահովման միջոցով; -  սպեկտրասկոպիկ (կլանման  և  ֆլուորեսցենտային  սպեկտրասկոպիաների) մեթոդով  ուսումնասիրել  ԴՆԹ-ի  հետ  ՄԿ-ի  փոխազդեցությունը՝ լիգանդի կոնցենտրացիայից կախված; -  ԴՆԹ-ի  հետ  ՄԿ-ի  կապման  հաստատունի՝  K-ի  և  լիգանդի  կապված    մեկ մոլեկուլին համապատասխանող հիմքերի թվի՝ n-ի որոշումը; -  ԴՆԹ-ի  հետ  ՄԿ-ի  կապման  եղանակների  բացահայտումը  լուծույթի  տարբեր -  ԴՆԹ-ի  տարբեր  նուկլեոտիդային  պարունակությունների  նկատմամբ  ՄԿ-ի իոնական ուժերում; սպեցիֆիկության բացահայտումը: ", "Պաշտպանության առաջադրված հիմնադրույթները. Պաշտպանության են առաջադրվել հետևյալ հիմնադրույթները. -  ԴՆԹ-ի հետ  ՄԿ-ի կապման եղանակների  պարզաբանումը՝ դրանց կոնցենտրացիաների  հարաբերությունից  կախված՝  կոմպլեքսների  կլանման  և ֆլուորեսցենցիայի սպեկտրների հիման վրա; -  ԴՆԹ-ի  հետ  ՄԿ-ի  կապման  հաստատունի՝  К-ի  և  լիգանդի  կապված    մեկ մոլեկուլին համապատասխանող հիմքերի թվի՝ n-ի արժեքների որոշումը; -  ԴՆԹ-ՄԿ  կոմպլեքսների  հալման  ջերմաստիճանի՝  Тm-ի  և  հալման  միջակայքի լայնության՝ Т-ի արժեքների վրա լուծույթի իոնական ուժի ազդեցությունը; -  ՄԿ-ի  կապման  առանձնահատկությունները՝ ԴՆԹ-ի  հետ  նուկլեոտիդային հաջորդականություններից կախված: ", "Աշխատանքի գիտական նորույթը և գործնական նշանակությունը. Ատենախոսական աշխատանքում  ստացված  արդյունքները  թույլ  են  տալիս  պարզաբանելու  ԴՆԹ-ի  հետ ՄԿ-ի կապման որոշ առանձնահատկություններ՝ լուծույթի տարբեր իոնական ուժերում: ", "Մասնավորապես,  ստացված  տվյալները  վկայում  են,  որ  ԴՆԹ-ի  հետ  ՄԿ-ը  կապվում  է առնվազն  երկու  եղանակներով  և  կայունացնում  է  ԴՆԹ-ի  երկշղթա  (եշ)  կառուցվածքը: ", "Փորձարարականորեն  ստացվել  է,  որ  ԴՆԹ-ի  հետ  ՄԿ-ի  կապման  տվյալ  եղանակի դրսևորումը  կախված  է  լիգանդ/ԴՆԹ  կոնցենտրացիոն  հարաբերությունից՝  r-ից:  Այդ հարաբերության  փոքր  արժեքների  դեպքում  ՄԿ-ը  ԴՆԹ-ի  հետ  կապվում  է  ուժեղ (ինտերկալյացիոն  կամ  կիսաինտերկալյացիոն),  մինչդեռ  r-ի  ավելի  մեծ  արժեքների դեպքում՝  թույլ  (էլեկտրաստատիկ)  եղանակով:  Ընդ  որում  հայտնաբերվել  է,  որ ինտերկալյացիոն  կամ  կիսաինտերկալյացիոն  եղանակի  դրսևորումը  կախված  է լուծույթի իոնական ուժից: ", "Աշխատանքում  ստացված  տվյալները  արժեքավոր  են  և  կարող  են  ունենալ կիրառական  նշանակություն,  քանի  որ  ի  հայտ  են  բերում  ԴՆԹ-ի  հետ  տարբեր լիգանդների  կապման  որոշ  առանձնահատկություններ՝  կախված  վերջիններիս կոնցենտրացիայից,  միջավայրի  պայմաններից  և  ԴՆԹ-ի  կառուցվածքից:  Այդ արդյունքները  կարևոր  են  նաև  այն  առումով,  որ  կարող  են  հիմք  հանդիսանալ  ԴՆԹ-ի հետ կապվող նոր դեղամիջոցների մշակման և սինթեզի համար: ", "Չնայած  որ  այս  կենդանական  մոդելներ  շատ  կարևոր  նշանակություն  են ունեցել և այժմ էլ ունեն մարդկանց մոտ ուռուցքների առաջացման և զարգացման հիմնական  սկզբունքները  հասկանալու  համար,  դրանցից  շատ  քչերն  են  միայն, որ քաղցկեղի  զարգացման  օրինաչափություններով,  սպոնտան  կերպով մետաստազներ  առաջացնելու    կարողությամբ  նմանվում  են    մարդկանց  մոտ զարգացող կրծքագեղձի քաղցկեղին: ", "Աշխատանքի փորձաքննությունը. Ատեախոսության  նյութերը  զեկուցվել  և  քննարկվել են  ԵՊՀ-ի  Կենսաֆիզիկայի  ամբիոնի  սեմինարներում,  ինչպես  նաև  հետևյալ  գիտական կոնֆերանսներում.  International  Conference  “Current  Problems  of  Chemical  Physics” dedicated to the 50th anniversary of the Institute  of Chemical Physics NAS RA, Yerevan,  2012; International  Conference  “Physical  Concepts  of  Nucleic-Acid  Structure    and  Behavior”, Yerevan, 2013; The 18th and 19th Conversation, Albany (USA) 2013, 2015. Հրապարակված  աշխատանքներ. Ատենախոսության  թեմայով  հրապարակվել  են  12 գիտական աշխատանքներ՝ 8 հոդված և 4 թեզիս: ", "Հայտնի  է,  որ  ԴՆԹ-ն  բջջում  վերահսկում  և  կարգավորում  է  գրեթե  բոլոր    այն գործընթացները,  որոնք  ունեն  կենսական  նշանակություն,  ընդ  որում,  նրա գործառնությունների բազմազանությունը որոշվում է կառուցվածքային փոխարկումներով  և  լիգանդների  հետ  տարբեր  տիպի  կոմպլեքսների  առաջացմամբ: ", "Ըստ  ԴՆԹ-ի  հետ  փոխազդեցության  բնույթի՝  միացությունները  բաժանվում  են  երկու խմբի՝ անդարձելի կամ կովալենտ և դարձելի կամ ոչ կովալենտ կապվող նյութեր [5-7]: ", "Այս  մոդելի  մյուս  կարևոր    առավելությունը  և  առանձնահատկությունը կայանում  է  նրանում,  որ  ինչպես  մարդկանց  մոտ,  այն  սպոնտան  կերպով մետաստազներ է  առաջացնում, որոնք  հեմատոգեն  կամ լիմֆոգեն ճանապարհներով  տարածվում  են  և  ախտահարում    տարբեր  օրգաններ`  թոքեր, փայծաղ,  ոսկրեր,  ուղեղ  և  այլն  (H  Heppner  et  al.,  2000;  Pulaski  and  Ostrand- Rosenberg,  2001):  Առաջնային  ուռուցքի  հեռացումից  հետո  մկները  վախճանվում են  մետաստազային  ախտահարումից:  Այն  բավականին  լավ  ուսումնասիրված մոդել  է  և      շատ  հետազոտողների  կողմից    օգտագործում  է  հակաուռուցքային թերապիաների փորձարկման  համար: ", "Լիգանդները  ԴՆԹ-ի  հետ  կարող  են  կապվել  տարբեր  մեխանիզմներով՝ ինտերկալյացիոն (լիգանդի  մոլեկուլը  ներդրվում  է  ԴՆԹ-ի  հիմքերի  զույգերի հարթությունների միջև),  ակոսային  փոխազդեցությամբ (լիգանդի մոլեկուլը տեղակայվում  է  ԴՆԹ-ի  ակոսներից  մեկում),  էլեկտրաստատիկ (կատիոնային լիգանդների դեպքում) [5-7]: ", "ԴՆԹ-ի  հետ  ինտերկալյացիոն  մեխանիզմով  կապվող լիգանդները  մեծ հետաքրքրություն  են  ներկայացնում,  քանի  որ  դրանք  քիմիական  կառուցվածքով  նման են  ազոտային  հիմքերին  և  կարող  են  ԴՆԹ-ի  նուկլեոտիդների  հետ  առաջացնել  ոչ կանոնավոր  զույգեր,  ինչը  հանգեցնում  է  սխալների  առաջացմանը  նուկլեինաթթուների կառուցվածքում:  Այս  մեխանիզմով  են  առաջանում  կետային  մուտացիաները  գենոմում, որը  հրահրվում  է  քիմիական  միացություններով՝  մուտագեններով:  Որպես  ուժեղ մուտագեն  հայտնի  է  5-բրոմուրացիլը,  որը  կապվում  է  թիմինի  հետ,  սակայն  կարող  է զույգվել  նաև  գուանինի  հետ,  եթե  վերջինս  գտնվի  ենոլային  վիճակում  [8]:  ԴՆԹ-ի կառուցվածքում  սխալներ կարող  են առաջանալ  նաև այն դեպքում, երբ տեղի  է  ունեցել ինտերկալյացիա, քանի որ այդ դեպքում խախտվում է կրկնապատկումը: ", "Ինտերկալյատորները  սովորաբար  արոմատիկ  օղակների  խումբ  պարունակող միացություններ  են  և  շատ  հաճախ  դրանք  հանդիսանում  են  մուտագեններ  կամ ուռուցքածիններ:  Այդ  նյութերին  են  պատկանում  ֆենանտրիդինները,  այդ  թվում, էթիդիումի  բրոմիդը  (ԷԲ),  ինչպես  նաև  ակրիդինները,  որոնց  թվում  նաև  ակրիդին նարնջագույնը (ԱՆ), պրոֆլավինը (ՊՖ), ակտինոմիցին Դ-ն (ԱՄԴ), ՄԿ-ը և այլն [9]: ", "Ինտերկալյատորները,  կապվելով  ԴՆԹ-ի  հետ,  առաջացնում  են  տեղային կառուցվածքային  փոփոխություններ  վերջինիս  մոլեկուլում,  որի  հետևանքով փոփոխվում է կոմպլեքսների ազատ էներգիան: Ինտերկալյացիայի արդյունքում ԴՆԹ-ի մոլեկուլի  երկարությունն  աճում  է,  որի  հետևանքով  լուծույթի  մածուցիկությունը մեծանում  է,  իսկ  սեդիմենտացման  հաստատունը  փոքրանում  է:  Ինտերկալյացիայի մոդելն առաջին անգամ առաջարկվել է Լերմանի կողմից (նկ. 1) [2,5]: ", "Գուրսկու  և  համահեղինակների  կողմից առաջարկվել  է  ԴՆԹ-ի  հետ  լիգանդների կապման մեկ այլ մոդել, համաձայն որի լիգանդի մոլեկուլները տեղակայվում են ԴՆԹ-ի փոքր, ավելի հիդրոֆոբ ակոսում, ինչպես նաև էլեկտրաստատիկ փոխազդեցության մեջ են մտնում նրա ֆոսֆատային խմբերի հետ: ", "Պիկոկի  և  համահեղինակների  կողմից  առաջարկվել  է  ԴՆԹ-ի  հետ  լիգանդների կապման ինտերկալյացիայի՝ Լերմանի մոդելից  տարբերվող մեխանիզմ: ", "Մասնավորապես,  ըստ  այդ  մոդելի,  ինտերկալյատորի  քրոմոֆորային  օղակները ներդրվում  են  ԴՆԹ-ի  շղթաներից  մեկում՝  հարևան  հիմքերի  հարթությունների  միջև  և կարող են ունենալ կամայական կողմնորոշում (տես [9]): ", "ԴՆԹ-ի  հետ  ինտերկալյացիոն  մեխանիզմով  կապվող լիգանդները  մեծ հետաքրքրություն  են  ներկայացնում,  քանի  որ  դրանք  դրսևորում  են  կենսաբանական մեծ ակտիվություն [10-14]: ", "Ի  տարբերություն  ակոսում  կապվող  լիգանդների,  ինտերկալյատորները  (նկ.  2) բնութագրվում  են  ԴՆԹ-ի  նկատմամբ  ավելի  փոքր  խնամակցությամբ  և,  չնայած  այն հանգամանքին,  որ  դրանց  մեծ  մասի  համար  ստացված  են  կապման  հաստատունի արժեքները,  այնուամենայնիվ,  ԴՆԹ-ի  հետ  դրանց  կոմպլեքսների  բնութագրական թերմոդինամիկ  մեծությունների՝  H0-ի  և  S0-ի  հավաստի  արժեքների  վերաբերյալ գրական  տվյալները  խիստ  սակավաթիվ  են  [2,15,16]:  Ճշգրիտ  քանակական  տվյալների բացակայությունը  փոքր  հնարավորություններ  է  ընձեռում  կիրառելու  ԴՆԹ-ի  հետ ինտերկալյատորների  կոմպլեքսների  առաջացման  թերմոդինամիկ  հավանականության հնարավորությունը՝ կենսաբանական ակտիվ միացությունների ընտրության համար: ", "Որոշակի արդյունքներ ստացված են ԴՆԹ-ի հետ ԷԲ-ի և պրոպիդիումի յոդի (ՊՅ) կոմպլեքսագոյացման  ազատ  էներգիայի  փոփոխության՝  G°-ի  ճշգրիտ  գնահատման դեպքում: Ցույց է տրվել, որ այդ դասական ինտերկալյատորների միացումը ԴՆԹ-ի հետ հանգեցնում  է  գրեթե  միանման  հիդրոֆոբ  և  վան-դեր-Վաալսյան  էֆեկտների՝ ինտերկալյացիայի տեղամասում [17]: "], "paragraph_source_docs": [1, 1, 1, 1, 1, 1, 1, 1, 1, 1, 0, 1, 1, 1, 0, 1, 1, 1, 1, 1, 1, 1, 1, 1, 1], "source_docs_file": "Biology.json"}