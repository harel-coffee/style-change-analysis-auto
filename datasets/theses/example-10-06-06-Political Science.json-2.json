{"paragraph_source_docs": [2, 2, 2, 2, 2, 0, 2, 0, 1, 1], "source_docs_file": "Political Science.json", "paragraphs": ["Այսպիսով, դիտարկելով  իրավագիտակցությունը  քաղաքական սոցիալականացման գործում՝  կարող  ենք  պնդել,  որ  այս  երկու  երևույթներն  ունեն  փոխլրացնող  բնույթ։  Այն գործընթացները, որոնք ձևավորում են իրավագիտակցություն, ուղղակիորեն նպաստում են քաղաքական սոցիալականացմանը։ Արդյունքում՝ դրսևորվում է այս երկու գործընթացների միջև փոխլրացման առաջին կապը։ Բացի այդ` հարկ է նկատել, որ այս երկու երևույթները ևս  անմիջականորեն  փոխներազդում  են։  Իրավագիտակցությունը  նպաստում է քաղաքական սոցիալականացման գործընթացին, իսկ քաղաքական սոցիալականացումն էլ իր հերթին փոխլրացնող կապով ազդում է իրավագիտակցության վրա։ ", "Քաղաքացիական անհնազանդության և իրավագիտակցության հարաբերակցության ուսումնասիրությունը արդի քաղաքական զարգացումների շրջանակներում այլևս դարձել է խիստ  կարևոր:  Արդի  ժողովրդավարական  հասարակություններում  քաղաքացիների դրսևորում շահերի,  իրավունքների  և  ազատությունների  ներկայացման  և  պաշտպանության  հարցը քաղաքացիական հասարակության առաջնահերթ խնդիրներից է: ", "Ուստի ժողովրդավարության  պայմաններում  քաղաքական  մասնակցությունը  և  ակտիվությունը կարող  են  ունենալ  տարբեր  դրսևորումներ,  որոնց  շարքում  իր  ուրույն  տեղն  ու նշանակությունն  ունի  քաղաքացիական  անհնազանդությունը:  Սակայն  այս  երևույթը,  ի տարբերություն  ժողովրդավարության  պայմաններում  քաղաքական  ակտիվության դրսևորման  այլ  ձևերի,  կարող  է  հիմնվել  նաև  իրավական  սկզբունքների  և  նորմերի  վրա: ", "Հետևապես՝ իրավագիտակցության դերը քաղաքացիական անհնազանդության դեպքում չի կարող  անտեսվել:  Ժողովրդավարության  այս  երկու  հիմնարար  հասկացությունները գտնվում  են  սերտ  կապի  մեջ,  և  հարկ  է  առաջանում  ուսումնասիրել  դրանց փոխհարաբերակցության եզրերը, ձևերը, ինչպես նաև նրանց փոխազդեցությունը: ", "Քաղաքացիական անհնազանդության գաղափարն առաջին անգամ շրջանառության մեջ  է  դրվել  19-րդ  դարում  արևմտյան  քաղաքական  տեսության  շրջանակներում ամերիկացի  մտածող,  բարոյագետ  Հ.  Տորոյի  կողմից։  Հեղինակն  իր  աշխատանքում  կոչ  էր անում  հրաժարվել  հարկերը  վճարելուց՝  որպես  պետական  այրերի  անարդյունավետ քաղաքականության  նկատմամբ  բողոքի  դրսևորում:  Այսպիսի  վարքագիծն  ուղեկցվում  էր ոչ բռնի գործողություններով:112 Մեր  օրերում  քաղաքացիական  անհնազանդության  հայեցակարգը  զարգացում  է ստացել  սոցիալական  փիլիսոփայության  մասնագետ  Ջ.  Ռոուլզի  աշխատություններում։ ", "Գիտնականները  նկարագրել  են  արդիականացման  մի  քանի  պատմական  տեսակ: ", "Նման  հասարակությունում  անարդարությունը  նշանակում  է  ինչ-որ  մեկի  իրավունքների խախտում,  իսկ  այս  դեպքում  քաղաքացիական  պարտքը  հենց  այդ  խախտված իրավունքների պաշտպանումն ու վերականգնումն է։ ", "Արդիականացման  երկրորդ  ձևի  դեպքում  հատուկ  դեր  է  խաղում  քաղաքական վերնախավը: Առանձնացվում է արդիականացման էլիտաների չորս հիմնական տեսակներ. ավանդական, ազատական, ավտորիտար և ձախ արմատական: Նրանցից յուրաքանչյուրը իր  սեփական  ձևով  է  մեկնաբանում  արդիականացման  նպատակներն  ու  խնդիրները: ", "Բարձրաստիճան  պաշտոնատար  անձանց  փոխկապակցված  անձինք  են  համարվում ամուսինը,  համատեղ  ապրող  ծնողը  և  չափահաս  և  չամուսնացած  զավակը:  Սա նշանակում է, որ պաշտոնատար անձանց համատեղ չապրող չափահաս զավակների և ծնողների,  ինչպես  նաև  համատեղ  ապրող  անչափահաս  զավակաների  և  համատեղ ապրող  ամուսնացած  զավակաների  գույքն  ու  եկամուտները  չեն  հայտարարագրվում: ", "Շահերի բախման կանխումն ու կարգավորումը, ելնելով բովանդակային առանձնահատկություններից,  պետք  է  հանդես  գա՝  որպես  ՀՀ  հանրային  ծառայողների էթիկայի մաս: Հանրային ծառայության ոլորտային օրենսդրություններով իշխանության տարբեր  ճյուղերի  և  տարբեր  մակարդակների  հանրային  ծառայողների  համար նախատեսված  շահերի  բախման  իրավական  կարգավորումների  կապը  հանրային ծառայողների էթիկայի հետ պետք է հստակ լինի: "]}