{"paragraph_source_docs": [0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0, 0], "paragraphs": ["Ընդհանուր  առմամբ  այս  օրենքը  թույլ  է  տալիս  մոտավորապես  պատկերացում կազմել զուգահեռացման  արդյունքում  հաղորդման  գործընթացի  կատարման արագության ավելացման մասին։ ", "Տվյալ մոդուլի համար Ամդալի  օրենքը կարելի է կիրառել որոշ նախապայմաններով։ ", "Նշված բանաձևի համար կարելի ընդունել s-ը դա GSM մոդեմների քանակն է, քանի որ յուրաքանչյուր  ավելացված  մոդեմ  SMS  հաղորդագրությունների  ուղարկման  նոր զուգահեռ  հոսքուղի  է։  Դիտարկված  մոդուլի  դեպքում  p-ն  1-ին  շատ  մոտ  թիվ  է։  Երբ ուղարկվող  SMS-ների  քանակը  շատ  անգամ  մեծ  է  GSM  մոդեմների  քանակից,  նշված նախապայմանները հաշվի առնելուց կստանանք 2.3 հավասարությունը։ ", "𝑆(𝑠) ≈ (1 − 1) + =   𝑠 (2.3) Եզրակացություն։  Այսպիսով`  մեծ  թվով  SMS  հաղորդագրությունների  արագ ուղարկման  նպատակով  ստեղծված  է  GSM  մոդեմների  ավելացման  հնարավորություն։ ", "Դրանց  զուգահեռաբար  աշխատանքի իրականացումը  թույլ  է  տալիս  կրճատել հաղորդագրությունների հապաղման ժամանակը։ ", "հաղորդագրությունների ուղարկման ենթահամակարգի նախագծման դրույթները Այս  պարագրաֆում  ներկայացված  է  ուղարկող  կողմի  նախաձեռնությամբ աշխատող ծանուցման ենթահամակարգի նախագծման գործընթացը։ ", "Նախագծման հիմքում դրված են հետևյալ դրույթներ՝ կլինի դրանցից յուրաքանչյուրի օգտատերերի համար։ ", "հասցեատերերին  միաժամանակ  SMS  հաղորդագրությամբ  ծանուցում  ուղարկելու հնարավորության ստեղծում։ ", "SMS հաղորդագրություններ ուղարկելու հնարավորության ստեղծում։ ", "արգելափակման հնարավորության ստեղծում։ ", "ինչպես նաև ռուսատառ  տեքստերի համապատասխան լատինատառի բերման մեթոդի իրականացում։ ", "Առաջարկվող մեթոդը։ Առաջին քայլով համակարգը մշակում է ներքին փոստային սերվերում  հայտնված նամակները  և  դուրս է բերում  դրանցում  առկա հրահանգավորումները։  Մեկ  կամ  մի  քանի  բջջային  հեռախոսահամարները  որպես հրահանգ  գրվելու  դեպքը    նշանակում  է,  որ  նամակն  ուղարկողը  ցանկանում  է ուղարկված  նամակի  մասին  ծանուցում  կամ  SMS  հաղորդագրություն  ուղարկել  նշված հեռախոսահամարներին։  Նամակներից  հրահանգների  դուրս  բերումից  հետո  դրանք ուղարկվում են կատարման։ ", "Հրահանգների  կատարման  գործընթացը։  Ինչպես  արդեն  նշել  ենք՝  հրահանգները համակարգում  դասակարգվում  են  6  խմբի.  ծանուցում  նամակի  մասին,  SMS հաղորդագրություն էլեկտրոնային  փոստի  միջոցով, օգտատիրոջ գրանցում, գործողություններ  «սև  ցուցակի»  հետ,  գործողություններ  «սպիտակ  ցուցակի»  հետ  և նամակների հոսքի արգելափակում/ապաարգելափակում։ Դրանցից 3-ը վերաբերվում են նամակն ուղարկողի նախաձեռնությամբ ծանուցման կատարման հնարավորություններին՝ Առաջինը հնարավորություն է տալիս էլեկտրոնային նամակ ուղարկելիս նշել մեկ կամ  մի  քանի  հասցեատերերի  բջջային  հեռախոսահամարներ,  որոնց նամակն ուղարկելուն  պես, համակարգը օպերատիվ ծանուցում կուղարկի SMS հաղորդագրությունների միջոցով։ ", "Երկրորդում էլեկտրոնային նամակը հասցեագրվում է միայն համակարգին, քանի որ  այստեղ  համակարգը  ծառայում  է  որպես  էլեկտրոնային  փոստի  միջոցով  SMS հաղորդագրություններ ուղարկող ցանցային ռեսուրս։ ", "Էլեկտրոնային  նամակ  կարելի  է  ուղարկել  նաև  հասցեները  նշելով  «կույր պատճեն»  (անգլերեն՝    Blind  Carbon  Copy)  դաշտում:  Հասցեատերերին  հասած  նամակի տարբերակում չեն երևում այն բոլոր հասցեները, որոնք նշված են եղել այդ դաշտում [22]։ ", "Նախագծված համակարգի մուտքային հոսքուղին էլեկտրոնային նամակներն են՝ իրենց ստանդարտ  դաշտերով,  այդ  պատճառով  ստացված  նամակներում  նույնպես բացակայում  է  «կույր պատճեն»  դաշտի  տվյալները։  Այսպիսով՝  համակարգին ուղարկված էլեկտրոնային  նամակների  վերոնշյալ  տվյալները  հասանելի  չեն  և, հետևաբար անտեսվում են։ ", "Առանձնահատկություն  առաջին։  Առաջին  և  երկրորդ  հրահանգների  դեպքում վերնագրում նշված հրահանգ դաշտը նույնն է՝ հեռախոսահամարների ցուցակ։ Նամակի դաշտերի վերլուծության արդյունքում համակարգը պարզում է՝ դա ծանուցում է նամակի ուղարկման  մասին,  թե  պարզապես  SMS  հաղորդագրություն  է։  Ինչպես  արդեն  նշվել  է, այս  գործընթացը  հիմնվում  է  տվյալ  նամակի  հասցեատերերի  դաշտերի  վրա։  Եթե նամակը  ուղղված  է  միայն  համակարգի  էլեկտրոնային  հասցեին  կամ  հասցեատերերի մասին  տվյալները  բացակայում  են  (երբ  նամակը  ուղարկվել  է  «կույր  պատճեն»  BCC տարբերակով), ապա այն համարվում է պարզապես SMS հաղորդագրության ուղարկման հրահանգավորում։  Հակառակ  դեպում,  երբ  հասցեատերերի  ցանկում  կա  համակարգի հասցեից  տարբերվող  գեթ  մեկ  էլեկտրոնային  հասցե,  ապա  նամակը  հանդիսանում  է ծանուցման  հրահանգավորում։  Այս  մեխանիզմը  իրականացված  է  համակարգի օգտագործման  պրոցեսը  առավել  հեշտ  դարձնելու  նպատակով,  քանի  որ անհրաժեշտություն  չկա  հավելյալ  նշելու  թե  այդ  2  ֆունկցիաներից  հատկապես  ո՞րը պետք է կիրառվի։ ", "Առանձնահատկություն  երկրորդ։  Նամակն  ուղարկողի  նախաձեռնությամբ աշխատող  ծանուցման  համակարգում  առաջարկված  մյուս  առանձնահատկությունը հասցեատիրոջ  կողմից  իր  մուտքային  ծանուցումների  ու  SMS  հաղորդագրությունների հոսքի ղեկավարման մեխանիզմի կիրառումն է։ Վերը թվարկված հրահանգների խմբերից երրորդը՝ գործողություններ «սև ցուցակի» հետ,  օգտատերերին թույլ է տալիս սահմանել որոշակի հասցեներ, որոնք չեն կարող ծանուցել կամ SMS հաղորդագրություն ուղարկել իրեն: Այս մեխանիզմի կառուցվածքն ու նախագծումը մանրամասն դիտարկված է 2․2․1 ենթապարագրաֆում։ ", "Ինֆորմատիվ  ծանուցումների  կազմակերպում։  Համակարգի  կողմից  ուղարկվող ծանուցումներն  էլ  ավելի  ինֆորմատիվ  դարձնելու  նպատակով  կիրառվել  է  նամակի մարմնի  հատված  նշելու  հնարավորություն,  որը  պետք  է  ներառվի  ուղարկվող  SMS հաղորդագրության  մեջ  [8]։  SMS  հաղորդագրության  առավելագույն  ծավալը  [23]  շատ անգամ փոքր է էլեկտրոնային նամակի հնարավոր ծավալից [24]՝ SSMS << SE-MAIL։ ", "(2.4) Այդ  պատճառով,  էլեկտրոնային  նամակի  ամբողջ  պարունակությունը  մեկ  SMS հաղորդագրության  միջոցով    ուղարկել  շատ  դեպքերում  հնարավոր  չէ։  Ինչպես  նշվել  է համակարգի  արտաքին  ինտերֆեյսի  մշակման  (2.1.1)  ենթապարագրաֆում,  որոշ դեպքերում համակարգում օգտագործվում է նամակի տեքստային մարմինը (body26): ", "Նախագծված մոդելում, համակարգի կողմից SMS հաղորդագրության ուղարկման դեպքում դրա մեջ ներառում է այն տեքստը, որը մարկերներով առանձնացված է նամակի մարմնում։      Հատվածի  մեծածավալ  լինելու  պարագայում  հաղորդագրության  մեջ ներառվում է միայն դրա առաջնահատվածը, որպեսզի սիմվոլների քանակը չգերազանցի SMS հաղորդագրության սահմանված չափաբաժինը։ ", "Էլեկտրոնային  նամակի  մասին  ծանուցման  հրահանգի  կիրառության  դեպքում տվյալ առանձնացված հատվածը ընտրովի է՝ ըստ նամակն ուղարկողի ցանկության։ Այն դեպքում,  երբ  հատվածը  առկա  է,  բացի  նամակի  ստացման  մասին  ինֆորմացիայից հասցեատիրոջը  ուղարկվում  է  նաև  այդ  հատվածը։  Այս  մեխանիզմը  թույլ  է  տալիս էլեկտրոնային նամակի մասին ծանուցումը դարձնել առավել ինֆորմատիվ՝ ներառելով դրա  կարևոր  հատվածը։  Ինչպես  նաև  հնարավոր  է  դառնում  պատկերացում  կազմել ստացված նամակի մասին նույնիսկ այն դեպքում, երբ հասցեատերերը չունեն ինտերնետ մուտք գործելու հնարավորություն։ ", "Նկար 2.5. Նամակին զուգահեռ ծանուցում ուղարկելու հրահանգավորմամբ նամակի ձևանմուշ Սակայն,  երբ օգտագործվում է էլեկտրոնային  փոստի  միջոցով SMS հաղորդագրություններ  ուղարկելու ֆունկցիան,  այս  հատվածը դառնում է պարտադիր, քանի  որ  հակառակ  դեպքում  հաղորդագրության  մեջ չէր  լինի  որևէ  տեղեկատվություն, բացառությամբ ուղարկողի էլեկտրոնային հասցեն և համակարգի կողմից գեներացված կաղապարը։ ", "Առանձնահատկություն  երրորդ։  Էլեկտրոնային  փոստի  տեքստային  մարմինը կարող է գրված լինել տարբեր լեզուներով՝ անգլերեն, հայերեն, ռուսերեն և այլն։ Ինչպես նշեցինք,  նախագծված  համակարգը  հնարավորություն  է  տալիս  նամակից  նշված հատվածը  ներառել  ուղարկվող  ծանուցման  կամ  SMS  հաղորդագրության  մեջ։ ", "Հետևաբար` այդ տեքստը նույնպես կարող է գրված լինել ոչ լատինատառ։ "], "source_docs_file": "Control, Automation and Electrical Engineering.json"}