{"source_docs_file": "Political Science.json", "paragraph_source_docs": [2, 0, 1, 0, 1, 0, 2, 0, 0, 1, 1, 0, 0, 2, 2, 0, 0, 0, 2, 1, 0, 0, 0, 0, 1, 0, 0, 0, 0, 0, 2, 2, 0, 0, 1, 0, 0, 0, 1, 0, 0, 0, 1, 2, 0, 2, 0, 0, 1, 1], "paragraphs": ["Ըստ  խորհրդային  հետազոտող  Ի.  Ֆարբերի`  իրավագիտակցությունը  ավանդաբար սահմանվել  է  որպես  հասարակության  գիտակցության  ձև,  որն  իրենից  ներկայացնում  է իրավական  հայացքների  ամբողջություն,  որոնք  ունեն  նորմատիվ  բնույթ  և  բովանդակում են իրավական երևույթների մասին գիտելիքներ: Դրանք ընդգրկում են նաև նոր իրավական պահանջներ,  որոնք  արտահայտում  են  հասարակության  զարգացման  տնտեսական  և քաղաքական  պահանջմունքներն  ու  շահերը:23  Իրավագիտակցությունը  մշտապես զարգացող  երևույթ  է,  որը  փոփոխվում  է  հասարակության  գիտակցության  հետ  մեկտեղ: ", "Անհատի  ճանաչումը  որպես  սոցիալական  գործունեության  սուբյեկտ  հատուկ նշանակություն  է  տալիս  անհատի  զարգացման  գաղափարին,  քանի  որ  երեխայի զարգացման  գործընթացը հնարավոր չէ առանց սոցիալական զարգացման, հետևաբար, նաև  առանց  վերջինիս  կողմից  հասարակական  կապերի  համակարգի    ընկալումի: ", "Պետական  կառավարման  ոլորտում  դեոնթոլոգիական  էթիկան  կոչված  է  ապահովելու կազմակերպության  ամբողջականությունը՝  օգնելով  անհատներին  իրենց  վարքը համապատասխանեցնել  մասնագիտական  նորմերին,  խուսափել  սխալներից  և  բոլոր այն գործողություններից, որոնք կարող են  խարխլել  հանրային վստահության հիմքերը (կոռուպցիա,  հովանավորչություն  և  այլն):  Դեոնթոլոգիական  էթիկան  թույլ  է  տալիս սահմանադրական  հանրապետություններում  պետական  պաշտոնյաներին  հաշվետու լինել  քաղաքացիների  և  ընտրված  պետական  գործիչների  առջև:  Միևնույն  ժամանակ հանրային  ծառայողները  պետք  է  փորձեն  ապահովել  հանրային  շահի  իրականացումը ավելի մեծ չափով՝ կիրառելով հայեցողության որոշակի  աստիճան և working, Business Ethics: A European Review, Volume 14, October 2005, pp. 382-386. ստեղծագործականություն  հանրային  ծառայության  կանոնների,  կարգավորումների անընդհատ  փոփոխվող  պայմաններում:  Էթիկապես  արհեստավարժ  հանրային ծառայողը  պետք  է  կարողանա  խուսափել  երկու  տիպի  ծայրահեղություններից՝ կանոններով  խիստ  սահմանափակված  վարքից  և  անհատական  շահերի  ու դատողությունների  արդյունքում  օրենքի  հնարավոր  խախտումներից:  Ակնհայտ  է,  որ հանրային կազմակերպություններում նվազագույնը գոնե այս մակարդակի բարոյական դատողության  գործընթաց  պետք  է  ընկած  լինի  վարչարարների  գործողությունների հիմքում, որպեսզի կառավարման մարմինները կարողանան գործառնել արդյունավետ և ամրապնդեն հանրային վստահությունը կառավարության գործունեության նկատմամբ: ", "Անձի  սոցիալական  զարգացման շարունակականության,  անավարտության գաղափարը մատնանշելու համար կիրառվում է «սոցիալականացվածություն» հասկացությունը:  Սոցիալականացվածությունը  անձի  համապատասխանությունն  է  այն տարիքային  սոցիալական  պահանջներին, անձնական  և  սոցիալ-հոգեբանական նախադրյալների  առկայությունը,  որոնք  ապահովում  են  նորմատիվային  վարքագիծը  կամ սոցիալական ադապտացիայի գործընթացը: ", "Գործառույթները կոմպետենտ իրականացնելու կարողությունը վերաբերում է ոչ միայն անհրաժեշտ  գիտելիքների  և  հմտությունների  տիրապետմանը,  այլ  նաև՝  անհատական գիտակցությանը  և  բարոյական  կողմնորոշիչներին:  Էթիկապես  ոչ  կոմպետենտ վարչարարը  կարող է  ունենալ  ձախողման  ճիշտ  նույնքան հավանականություն, որքան տեխնիկապես  վատ  պատրաստված  մասնագետը:  Այնքանով,  որ  արդյունավետ  և լեգիտիմ  ինստիտուտները  կարող  են  ծառայել  ինչպես  կառուցողական,  այնպես  էլ ապակառուցողական նպատակների, հանրային ծառայողները կարիք ունեն զարգացնելու արձագանքող վերաբերմունք պետական ինստիտուտների, իշխանության գործարկման, իսկ որոշ դեպքերում՝ նաև կազմակերպական մշակույթի նկատմամբ: ", "Քաղաքական  սոցիալականացումը  շարունակվում  է  ողջ  կյանքի  ընթացքում  և հասուն  անհատների  սոցիալականացման    առանձնահատկությունը  անկանխատեսելի հասարակական իրավիճակներում (գաղափարախոսության փոփոխություն, արժեբանային և վարքաբանական համակարգերի փոփոխում, մշտական բնակության վայրի փոփոխում, ազատազրկման վայրից ազատում և այլն) վերասոցիալականացում Է: ", "Իրավագիտակցությունն  արտացոլում  է  ոչ  միայն  դասային  և  կորպորատիվ,  այլև` համամարդկային շահերը և պահանջները: ", "«Դաստիարակություն» հասկացությունը կիրառվում է հոգեբանական նշանակությամբ՝  լայն  և  նեղ:  Նեղ  իմաստով  դաստիարակությունը  դիտարկվում  է    որպես անհատի՝  հասարակության  կողմից    ընդունելի  նորմերի  և  արժեքների  ձեռքբերում, բարոյական  և  իրավական  նորմերի,  անձի  հատկանիշների  և  վարքագծի  ձեռքբերում դաստիարակության գործընթացում: ", "Որպես ազդեցության սուբյեկտ հասկանում ենք հատուկ ինստիտուտ, հասուն մարդ, որն  իրականացնում  է  նպատակաուղղված,  ծրագրային  փոխազդեցության    գործընթաց երևակայական  որոշակի  պատկերացումների,  նորմերի  համակարգի  փոխանցման նպատակով,  բայց  այս  գործընթացը  չի  կրում  կոշտ  մանիպուլյատիվ  բնույթ,  այլ միջանձնային փոխազդեցություն, գործընկերություն է:  Փոխազդող կողմի նպատակաուղղվածությամբ  պայմանավորված,  նրա  վրա  են  դրվում  նպատակադրման պարտականությունները, որոնք  դուրս են  տեղի ունեցող  գործողությունների փոխազդեցության և ռեֆլեքսիայի շրջանակից:  Պարզ է դառնում, որ «դաստիտարակությունը»  նեղ  իմաստով  և «քաղաքական  սոցիալականացումը» տարբերվում են իրենց նշանակությամբ: ", "Պետական  կառավարման  էթիկայի  մյուս  կարևոր  բաղադրիչը,  որին  կարևոր  ենք համարում  անդրադառնալ  մեր  ուսումնասիրության  շրջանակներում,  կառավարման թափանցիկությունն  է  (transparency),  որը  հանդես  է  գալիս  և´  որպես  գործիքային,  և´ որպես  նորմատիվային  արժեք:  Այն  նպատակ  ունի  բարձրացնելու  քաղաքացիների տեղեկացվածությունը  պետական  պաշտոնյաների  գործունեության  մասին՝  օգնելով վերջիններիս  կատարելու  ավելի  արդյունավետ  ընտրություններ  և  ապահովելով  ավելի մեծ  հաշվետվողականություն  (accountability):47  Սակայն  թափանցիկության  պրակտիկ կիրառումը  հատուկ  իրավիճակներում  կարող  է  կոնֆլիկտի  մեջ  մտնել  այլ  արժեքների կամ  շահերի  հետ:  Օրինակ,  տվյալների  բացահայտման  անհրաժեշտությունը  կարող  է վտանգի  ենթարկել  մասնավոր  կյանքի  իրավունքը,  հանրային  անվտանգությունը  կամ տեղեկատվության հեղինակային իրավունքները: ", "Հետևաբար, հատուկ իրավիճակներում  արդյունավետ  կառավարման էական բաղկացուցիչներն  են էթիկական  արհեստավարժության  այն  հմտությունները,  որոնք  թույլ  են  տալիս մեկնաբանել  և  կիրառել  տեղեկատվությունը՝  թափանցիկության  օգտակարության աստիճանը  հստակ  գիտակցելով:  Դեռևս  1991թ.-ին  հանրային  կարծիքի  վերլուծաբան, Հարվարդի  համալսարանի  Ջոն  Քեննեդիի  անվան  կառավարման  դպրոցի  ավագ գիտաշխատող  Դանիել Յանկելովիչը,  խոսելով  պետական կառավարման թափանցիկության  մասին,  նշել  է,  որ  անհրաժեշտ  է  մեծ  ուշադրություն  դարձնել հանրային  դատողության  և  պետական  կառավարման  համակարգի  թափանցիկության փոխպայմանավորվածությանը  և  հստակ  տարանջատել  հանրային  դատողությունը զանգվածային  կարծիքից:48  Նա  առանձնացրել  է  զանգվածային  կարծիքի  հետևյալ հատկանիշները՝  ներքին  անհամապատասխանություն,  փոփոխականություն  և պատասխանատվության  բացակայություն:  Զանգվածային  կարծիքը,  ըստ  Յանկելովիչի, ձևավորվում է, երբ մարդիկ որևէ երևույթի կամ գործընթացի մասին կարծիք են կազմում մակերեսորեն գուցե ժամանակի սղության, իրենց ինտելեկտուալ մակարդակի կամ դրա ոչ  բոլոր  կողմերի  մասին  բազմակողմանի  իմացություն  ունենալու  հետևանքով:  Իսկ հանրային  դատողության  մասին  կարող  ենք  խոսել,  երբ  քաղաքացիական հասարակության  ինստիտուտները  պայքարում են որևէ հիմնախնդրի լուծման համար, հիմնավորում են լուծման իրենց մոտեցումը և ձևավորում են հանրային դատողություն, որը նրանք պատրաստակամ են պաշտպանելու: ", "Լայն իմաստով դաստիարակության լավագույն օրինակներից է քաղաքական դաստիարակությունը Սոցիալականացման իմաստային գերակշռիչների վերլուծության համար ուսումնասիրողները  առանձնացնում  են  նրա  չորս  ամբողջական  եզրերը:  Երեք  եզրերը բնորոշում  են  սոցիալականացման  մի  կողմը,  որը  կապված  է  անձի  ներգրավմամբ հասարակություն,    դրանք  են՝  ինկուլտուրացիան  և  ադապտացումը:  Սոցիալականացման երկրորդ  եզրը,  որը  արտացոլում  է  անձի  կողմից  յուրացված  սոցիալական  փորձի  ակտիվ արտացոլումը, տարբերում է եզրը՝ սոցիալականացման՝ որպես կառուցողականության  գործընթացի դիտարկում: ", "Ինկուլտուրացիայի  գործընթացը  արտացոլում է  անհատի  ուղղվածությունը բաշխատեղեկալման  և  գերակշռող  մշակույթին  բնորոշ  վարքագծի,  ինչի  արդյունքում ձևավորվում է նրա կոգնիտիվ, զգայական և վարքագծային նմանությունը սույն մշակույթի այլ  անդամների  հետ  և  տարբերությունը  մյուս  մշակույթների  անդամներից,  անձի  սոցիալ- հոգեբանական  ուսումնասիրություններւմ  ուսումնասիրվում  են  մշակութային  նորմերի  և արժեքների,  վարքաբանական  մոդելների,  սոցիալական  կատեգորիացման  մեթոդների, սոցիալական  իդենտիֆիկացման  (նույնականացման)  առանձնահատկությունների  և  «Ես»- հայեցակարգի, փոխանցման տեսակները և համակարգերը: ", "Իրավագիտակցությունը,  ինչպես  հասարակական  գիտակցության  ցանկացած  ձև, ունի  իր  կառուցվածքը,  որտեղ  ավանդաբար  առանձնացվում  են  իրավական հոգեբանությունը և իրավական գաղափարախոսությունը: ", "Իրավագիտակցության  կառուցվածքում  հոգեբանական  ասպեկտի  նշանակությունը բավականին կարևոր է, քանի որ դա հնարավորություն է տալիս հաշվի առնել անհատների հոգեբանական  ապրումները`  պայմանավորված  գործող  կամ  ցանկալի  իրավունքով: ", "Սոցիալականացման  հիմնական  արդյունքը  անհատի  հատկանիշների  ձևավորումն է,  որոնք  ապահովում  են  նրա  նորմատիվային  գործունեությունը,  իսկ  սոցիալական զարգացման  գլխավոր    չափանիշը  դառնում  է  նրա  հասարակական  կայացվածությունը, հաջողությունը:  Սոցիալական  միջավայրի  պահանջներին  համապատասխանության ձեռքբերման գործընթացը բնորոշվում է որպես սոցիալական ադապտացիայի գործընթաց, իսկ  նրա    խախտումը՝  որպես  դեադապտացում:  Անհատը  հոգեբանական  կառուցվածք ունի,  որը  համապատասխանում է  սոցիալական  տարատեսակ  տենդենցների ազդեցությանը և փոխակերպում է դրանք ադապտացիոն վարքագծի  սցենարների: ", "Ըստ  ուսումնասիրողների,  հասարակական-տնտեսական  փոխակերպումների պայմաններում անձի սոցիալ-հոգեբանական ադապտացիան դինամիկ համակարգ է, որն ապահովում  է  սոցիալականացման՝  որպես  պատմական  գործընթացի  զարգացում:  Նրա հիմնական  գործառույթը  սուբյեկտիվ  հոգեբանական  կարգավորիչների  ստեղծումն  է, որոնք,  փոխակերպվելով  գործունեության    և  վարքագծի  տարատեսակ  ձևերի,  նոր սոցիալական նորմերի հիմքն են, պահանջների և դերերի ձևավորման համար: ", "Սոցիալականացումը՝ որպես սոցիալականության կառուցողականության հասկացություն  թույլ է  տալիս  հաղթահարելու  անհատի  և  հասարակության փոխհարաբերություններում  առկա  կոշտ  դետերմինիզմի  հիմնախնդիրները:  Ներկայում սուբյեկտի  կողմից  սոցիալական  աշխարհի  կառուցման  խնդիրը  վերլուծության  առանձին թեմա  է:  Սույն  գործունեության  արդյունքում  մարդու  կողմից  ստեղծվում  է  սոցիալական աշխարհի  պատկերը  որպես  արարված,  կերտված  սոցիալական  իրականություն,  որի  մի մասը  հանդիսանում  է  սեփական  անձի՝  որպես  այս  աշխարհի  մի  մասի  վերաբերյալ պատկերացումը՝  սոցիալական  նույնականացումը:  Սոցիալական  կառուցողականության բնույթի  մասին  գործընթացի  մասին  պատկերցումները  թույլ  են  տալիս  առանձնացնել  և ուսումնասիրել  մեծ  սոցիալական խմբերի  ձևավորման  առանձնահատկությունները (դասեր,  և  այլն),  մարգինալ  վիճակում  գտնվող  անձանց  սոցիալական  սուպայդելների խմբում հայտնվելու հավանականության կանխորոշումը13 : ", "էմպիրիկ  իրավագիտակցությունը  իրավունքնի մաստավորում  է  զգայական-կերպարային,  իսկ  տեսական  իրավագիտակցությունը՝ տրամաբանական-հասկացական ձևով։Ըստ սուբյեկտների` իրավագիտակցությունըլ ինում է  անհատական,  խմբայինև հասարակական։  Ընդորում` ենթադրվում է, որ իրավականգիտակցությունը,  ինչպես  և  գիտակցությունն  ընդհանրապես,  ներհատուկ  է միայն  անհատին, իսկ  խմբային և հասարակական իրավագիտակցությունը համապատասխան խմբերի ու  ամբողջ հասարակությունը կազմող առանձին անհատների իրավագիտակցության  բովանդակության  և  բնույթի  ընդհանրացված  (առանձին  խմբերի կամ ամբողջ հասարակության մակարդակում) արտահայտությունն է:35 Իր շարժառիթային-կարգավորիչ բնույթով և կամային ուղղվածությամբ իրավագիտակցությունը լինում  է՝  օրենքին  հավանություն  տվող, օրինապահ  և օրինախախտ։ ", "Գերմանական դասական փիլիսոփայության ներկայացուցիչ Ֆրիդրիխ Հեգելը, ով հանդիսանում  է  դիալեկտիկական  տրամաբանության  հիմնադիրը,  մի  կողմ  թողնելով առանձին  բարոյական  սկզբունքների  մասին  վեճը՝  ուշադրությունը  սևեռեց  այն սոցիալական  երևույթների  վրա,  որոնցով  ընթանում  է  մարդու  բարոյական գործունեությունը:  Հեգելը  բարոյական  արժանիքը  փոխարինում  է  պետության  և հասարակության  կողմից  սանկցիաների  միջոցով  ապահովվող  «բարեպաշտությամբ»: ", "Սոցիալականացման  գործընթացը  ժամանակակից  հասարակությունում  ունի  իր յուրահատկությունը, որը  կապված է հասարակական համակարգի և մոբիլիզացիայի հետ (աշխատանքի բաժանում, սոցիալական սահմանների խոցելիություն): ", "կանխորոշված  է  իր  ծնողների  որոշակի  սոցիալական  խմբի  պատկանելիությամբ:  Մարդը իր  կենսագործունեության  ընթացքում  անցնում  է  տարիքային  մի  քանի  փուլ  և յուրաքանչյուր  փուլում  ենթարկվում  է  «նախնական  սոցիալականացման»:  Ժամանակակից հասարակությունում մոբիլությունը կրում է հավանական բնույթ՝ յուրաքանչյուր սկզբնական փուլից անձը կարող է հայտնվել բազմաթիվ այլ փուլերում: Այդ իսկ պատճառով հնարավոր психологии // ж. «Методология и история психологии». Том 1. Выпуск 1. Январь-июнь 2006, с.23- չէ  անձին  նախապատրաստել  գործունեության  բոլոր  նշանակալից  խմբերում,  արդյունքում նա հայտնվում է որևէ խմբում, իսկ հետո սկսում է ադապտացվել (սոցիալականացվել): ", "Ժամանակակից հասարակությունում սոցիալականացման մյուս առանձնահատկությունը, տարբերություն ավանդական հասարակության, արտահայտված է սոցիալականացման ագենտների (կամ գործիչների) բազմազանությամբ և  փոխադարձ    անկախությամբ:  Ավանդական  հասարակությունում  նորմերը,  որոնք ընդունում են սոցիալական տարբեր գործիչներ, ավելի համաձայնեցված և համակարգված են գործում: Ժամանակակից հասարակություններին բնորոշ են դերային խնդիրներ՝ որպես սոցիալականացման մոզայիկ բնույթի արդյունք: ", "Դա կապված է երեք հանգամանքների հետ՝ սերունդը ոչ միշտ կարող է նախապատրաստել նոր սերնդին, նոր պայմաններին: ", "New Zealand Academy of Management 10, no. 1, 2004, pp. 33-34. դրսևորումն  է  գտնում  կազմակերպական  կյանքի  ամենօրյա  պրակտիկայում,  իսկ էթիկայի  կառավարումը  կենտրոնանում  է  կազմակերպության  վրա՝  որպես  մեկ ամբողջության,  այլ  ոչ  թե՝  անհատ  ղեկավարների  ամենօրյա  գործողությունների:  Քանի որ  կազմակերպական  ընդհանուր  նպատակները  ստանում  են  չափազանց  մեծ կարևորություն  պետական մարմինների գործունեության ուսումնասիրության պարագայում,  ապա  էթիկայի  դիրքերից  վերլուծության  իրականացման  համար  շատ հաճախ  հանրային  ոլորտի  մասնագետների  համար,  որպես  վերլուծության նորմատիվային  հիմք,  ծառայում  է  ուտիլիտարիզմը  (օգտապաշտությունը):  Ընդհանուր առմամբ, հանրային կառավարման դասական  տեսությունը ընդունում է բյուրոկրատներին՝  իբրև  բարոյապես  չեզոք  գործակալներ,  ովքեր  իրականացնում  են ձևակերպված  քաղաքականությունը,  և  նրանց  գործունեության  մասին  կարելի  է դատողություններ  անել  միայն  իրականացված  քաղաքականության  և  նախնական ծրագրի համեմատության շրջանակներում (այս երևույթը մասնագիտական գրականության  մեջ  հայտնի  է  նաև՝  որպես  «կառավարող  էլիտայի  երևույթ»  անվամբ):55 Ցանկացած  շեղում  նախապես  սահմանված  չափանիշներից  և  գործողությունների ծրագրից դիտվում է՝ որպես դեմոկրատական արժեքների, կառավարման չափանիշների խախտում:  Սակայն  մյուս  կողմից  այնքան  ժամանակ,  որքան  վարչարարները  ունեն հայեցողության  և  ընտրության  հնարավորություն,  չեն  կարող  խուսափել  բարոյական որոշումներ  ընդունելուց,  հետևաբար  նաև՝  բարոյական  պատասխանատվությունից: ", "որպես սոցիալականացման գործոն: ", "Ժամանակակից սոցիալականացման  առանձնահատկություններից է նրա տևականությունը  ի  տարբերություն  նախորդող  շրջանների:  Պատանեկությունը  որպես սոցիալականացման  փուլ  նկատելիորեն  երկարաձգվել  է  ի  տարբերություն  մյուս դարաշրջանների:  Առհասարակ    պատանեկությունը  որպես  սոցիալականացման    փուլ նորովի  է  սկսել  դիտարկվել:  Եթե  այս  փուլը  նախկինում  դիտարկվում  էր  որպես  կյանքի նախապատրաստող շրջան, ապա ժամանակակից հասարակությունում այն դիտարկում են որպես կենսագործունեության յուրահատուկ շրջան, որը նույնքան կարևոր է որքան կյանքի հասուն  փուլը:  Նախորդ  դարաշրջանների հետ համեմատած  ժամանակակից հասարակությունում պատանեկության  շրջանը  ավելի  բարձր ստատուս  ունի: ", "Հասարակությունը  ավելի  մեծ  հանդուրժողականություն  է  ցուցաբերում  պատանիների հանդեպ՝ նրանց դիտարկելով որպես հասարակության  ապագա: ", "Բնականոն  զարգացման  և  սոցիալականացման  համար  այնպիսի  հասարակական ինստիտուտներ,  ինչպիսիք  դպրոցն  ու    ընտանիքն  է,  պարտավորվում  են    հոգ  տանել մարդու կյանքի այդ փուլի վերաբերյալ: ", "Ժամանակակից հասարակությունում սոցիալականացման համար մեծ կարևորություն  է  տրվում  կրթությանը  և  մասնագիտության  ձեռքբերմանը:  Գրեթե  բոլոր երկրներում  կրթությունը  սոցիալականացման  անհրաժեշտ  պայման  է:  Քանի  որ տեխնիկական զարգացումը առաջ է ընկնում նոր սերնդի աշխատողների փոփոխությունից կամ  զարգացումից,  մարդ    ստիպված  է  կրթվել,  սովորել  իր  ողջ  կյանքի  ընթացքում: ", "Այս  հարցում  ուշագրավ  է  Ն.  Գրանատի  մոտեցումը,  ով  գտնում  է,  որ  իրավական գաղափարախոսությունը  հասարակության  տարբեր  խմբերի  և  շերտերի  իրավական հայացքների,  սկզբունքների  և  հասարակական  պահանջմունքների  համակարգված И. Матузова, A.B. Малько, М., Юрист, 2002, с. 461. գիտական արտահայտումն է:39 Այս տեսակետը կիսում և ավելի է խորացնում Ս. Ալեկսեևը: ", "Նրա  կարծիքով`  իրավական  գաղափարախոսությունը  գերակայող  իրավագիտակցության ձևէ,  որը  ներազդում  է  գործող  իրավական  վարդապետությունների  վրա  և  առաջարկում  է դիտարկել վերջինս որպես իրավական համակարգ:40 Ի  տարբերություն  իրավական  հոգեբանության,  որի  հիմքը  անձի  հոգեբանական ապրումներն  են,  իրավական  գաղափարախոսությունը  բնութագրվում  է  իրավունքի գիտական-փիլիսոփայական  իմաստավորմամբ`  որպես  ամբողջական  սոցիալական երևույթ, այլ ոչ թե` որպես իրավունքի առանձին տարրերի դրսևորում (օրինակ` դատական վճիռներ, այլ իրավական նորմեր և այլն): ", "Ստեղծագործելը  նույնպես  դառնում  է  սոցիալականացման  անհրաժեշտ  պայման  և ժամանակակից    հասարակությունում    այլևս  չի  դիտարկվում  որպես    բացառիկ  և արտասովոր  երևույթ:  Ժամանակակից  հոգեբանությունը  և  մանկավարժությունը դիտարկում են յուրաքանչյուր մարդու՝ որպես ստեղծագործ անձի: ", "Կրթությունը  որպես  ժամանակակից  սոցիալականացման  պարտադիր  պայման  և առանձնահատկություն պայմանավորված է հասարակական խնդիրների բազմազանության  հետ:  Սակայն  ժամանակակից  հասարակությունում  կարևոր  տեղ  են զբաղեցնում  նաև  անձնային  խնդիրները:  Մարդու  ժամանակակից  սոցիալականացման առանձնահատկությունը  բնորոշվում  է  նաև  այն  նոր  պահանջներով,  բնավորության գծերով,  որոնք  անհրաժեշտ  է    ունենալ    հասարակությունում  լիիրավ  քաղաքացի  լինելու համար: Այս գծերը չեն տարբերվում անձի այն գծերից, որոնք անհրաժեշտ են եղել ավելի վաղ,  սակայն  նրանց  համադրությունը  անձին  տալիս    է  ավելի    վաղ  արտահայտված անահատականություն: ", "http://www.jblearning.com/samples/0763749761/EthicalLeaderhip.pdf (22.03.2015) Լավ  կառավարման  մի  շարք  չափանիշներ  նույնական  են  Նոր  Հանրային Մենեջմենթի  քաղաքականության  նկարագրություններին,  որոնք  նախաձեռնվել  են արևմտյան  աշխարհում,  իսկ  տարբեր  միջազգային  կազմակերպություններ  միևնույն ժամանակ  ցուցաբերել  են  մեծ  հետաքրքրություն  վարչական  էթիկայի  նկատմամբ: ", "զբաղեցնում հոգեբանության համակարգում:  Սոցիալիզացման հիմնախնդիրները մանրակրկիտ  դիտարկվել են  ֆրեյդիզմի  դպրոցում,  այդ իսկ  պատճառով սոցիալականացման  փուլերի  որոշման  հիմնահարցը  դիտարկել  է  հենց  այդ  դպրոցը: ", "Հոգեվերլուծության  տեսանկյունից  անձի  զարգացման  համար  չափազանց  մեծ  է  վաղ մանկության փուլը: Դա հանգեցրել է սոցիալականացման փուլերի կոշտ տարանջատմանը հոգեվերլուծության  տեսության սոցիալականացումը  այն  գործընթացն է, որը ժամանակագրական առումով  համընկնում է վաղ մանկության շրջանի հետ: Մյուս կողմից նեոօրթոդոքսալ հոգեվերլուծական աշխատանքներում սոցիալականացման ժամանակային  սահմանները  զգալիորեն  ընդարձակվել  են:  Դա  պայմանավորված  է պարմանիության  և  պատանեկության  շրջանում  սոցիալականացման  ուսումնասիրության աշխատություններին հայտնվելով, ի  տարբերություն  ֆրոյդիստական  դպրոցի, սոցիալական  հոգեբանության  մյուս  ուղղություններն  առանձնահատուկ  շեշտադրում  են կատարում  պատանեկության  փուլում  սոցիալականացման  ուսումնասիրության  վրա:  Վաղ մանկության, պատանեկության, հասունության շրջանում հասարակական փորձի յուրացում արդյոք  տեղի  է  ունենում,  ինչը  կազմում  է  սոցիալականացման  զգալի  մասը:  Վերջին շրջանում  այս  հարցը  գլխավորապես  դրական      պատասխան  է  ստանում:  Այդ  իսկ պատճառով,  որպես    սոցիալիզացման  փուլ  են  դիտարկվում  ոչ  միայն  մանկությունն  ու պատանեկությունը,  այլև  հասուն  շրջանը:  Ըստ  ռուսական  դպրոցի,  քաղաքական սոցիալականացումը առաջնային  ենթադրում է  հաարակական փորձի յուրացում, առաջին հերթին  աշխատանքի  միջոցով  կամ  օգնությամբ:  Այդ  իսկ  պատճառով  որպես  փուլերի դասակարգման  հիմք  առաջին  հերթին  դիտարկվում  է  վերաբերմունքը  աշխատանքի հանդեպ:  Հիմք  ընդունելով  այս  սկզբունքը  կարելի  է    տարանջատել  հետևյալ  փուլերը՝ նախաաշխատանքային, աշխատանքային և հետաշխատանքային: ", "Նախաաշխատանքային  փուլը  ընդգրկում  է  մարդու  կյանքի  ողջ    ընթացքը,  մեկ աշխատանքային  գործունեության  սկիզբ:  Այս  փուլը  իր  հերթին  բաժանվում  է  երկու համեմատաբար անկախ փուլերի՝ ա)  վաղ  սոցիալականացման  շրջան,  որը  ընդգրկում  է  մարդու  կյանքի  շրջանը ծնվելու  պահից  մինչ  դպրոց  հաճախելը,  այսինքն՝    այն  շրջանը,  որը  տարիքային դասակարգման մեջ համապատասխանում է վաղ մանկության շրջանին: ", "Առաջին հերթին  անհրաժեշտ է  անդրադառնալ Համաշխարհային բանկի Համաշխարհային  կառավարման  ցուցիչներին,  որոնք  բաղկացած  են  վեց  մասերից, դրանցից  յուրաքանչյուրը  վերաբերում  է  կառավարման  մի  կողմի:  Դրանք  են՝  1. Քաղաքական  կայունություն  և  բռնության  աննշան  աստիճան,  2.  Կառավարության արդյունավետություն,  3.  Կարգավորիչ  քաղաքականությունների  որակ,  4.  Օրենքի գերակայություն,  5.  Կոռուպցիայի  վերահսկում,  6.  Տարբեր  ձայների  լսելիության հնարավորություն  և  հաշվետվողականություն:60  Դեմոկրատական  կառավարման արժեքները  վերը  թվարկված  կառավարման  ցուցիչներից  առավել  հստակ  երևում  են տարբեր  ձայների  լսելիության  հնարավորության  և  հաշվետվողականության  ցուցիչում: ", "Աշխատանքային  փուլը  ընդգրկում  է  անձի  հասունության  շրջանը, չնայած դեմոգրաֆիական    (ժողովրդագրական)  տեսանկյունից  ,հանուն,  տարիքի  սահմանները պայմանական  են,  այս  շրջանի  հստակ  ֆիքսումը    խնդրահարույց  չի,  քանի  որ  այն ընդգրկում  է  անձի  աշխատանքային  շրջանի  ողջ  փուլը:  Ի  հակադրումն  այն  մտքի,  որ քաղաքական  սոցիալականացումը  ավարտվում  է  ուսումը  ավարտելուն  զուգահեռ, ուսումնասիրողների մեծ մասը հակված են  այն մտքին, որ  քաղաքական սոցիալականացումը շարունակվում է աշխատանքային փուլի ընթացքում: Անձի կողմից ոչ միայն  հասարակական  փորձի  յոււրացման,  այլև  այդ  փորձի  վերարտադրման  միայն  այդ շրջանը  դարձնում  է  առանձնակի  կարևոր:  Սոցիալականացման  աշխատանքային  փուլի ճանաչումը    տրամաբանորեն    բխում  է  անձի  զարգացման  համար  աշխատանքի կարևորության  մտքից:  Բարդ  է  համաձայնվել  այն  մտքին,  որ  աշխատանքը  որպես  անձի ներուժի  բացահայտման  պայման  դադարեցնում  է  հասարակական  փորձի  յուրացումը: ", "Ավելի  բարդ  է  ընդունել  այն  միտքը,  որ  աշխատանքային  փուլում  դադարեցվում  է հասարակական  փորձի  վերարտադրման  գործընթացը:  Անշուշտ,  երիտասարդությունը անձի  կայացման    կարևորագույն  շրջանն  է,  սակայն  հաշվի  առնելով  աշխատանքային գործընթացի    գործունեության  կարևորությունը,  հասուն  շրջանը  նույնպես  ունի  մեծ կարևորություն: ", "Քաղաքական գիտության մեջ  այս  խնդիրը դիտարկվում է որպես հետաշխատանքային սոցիալականացման փուլ: Հիմնական դիրքորոշումները հարցի շուրջ հակադրվում  են,  ըստ  տեսանկյուններից  մեկի  սոցիալականացման  երևույթի  կիրառումը մարդու  կյանքի  այն  փուլին,  երբ  նրա  բոլոր  հասարակական  գործողությունները ներփակվում  են  անիմաստ  է:  Սույն  մտքից  ելնելով,  վերոբերյալ  շրջանը  չի  կարելի նկարագրել հասարակական փորձի յուրացման և փորձի վերարտադրման  եզրույթներով: ", "Չնայած առկա հասկացութային և մեթոդաբանական որոշ թերությունների, ակնհայտ է, որ  որոշ  երկրներ  ավելի  լավ  են  կառավարվում,  քան  մնացածները,  և  դրանով  իսկ հանդես  են  գալիս՝  որպես  լավ  կառավարման  պոտենցիալ  մոդելներ  և  օգնության աղբյուրներ: Ավելի´ն, անցումային և զարգացող երկրների քաղաքացիների զգալի մասը կողմ  են  իրականացվող  արտաքին  ճնշումներին,  որպեսզի  իրենց  երկրների կառավարումը  դառնա  ավելի  արդյունավետ  և  էթիկական:  Մյուս  կողմից՝  Սառը պատերազմից հետո կոռուպցիայի դեմ միջազգային պայքարի ակտիվացումը չի կարելի բնութագրել  միայն՝  որպես  արձագանք  առկա  դժգոհություններին  կամ  լավագույն փորձերը  կիսելու  ցանկության  դրսևորում:  Կոռուպցիայի  դեմ  պայքարի  միջազգային  և տեղական  ջանքերի  միջև  փոխհարաբերությունը  ավելի  բարդ  է,  քան  կարող  է  թվալ առաջին  հայացքից:  Կոռուպցիայի  դեմ  պայքարի  տեղական  և  միջազգային տեսլականները  հաճախ  տարբերվում  են՝  ըստ  առանձին  չափանիշների.  միջազգային հակակոռուպցիոն  օրակարգը  հաճախ  խնդիրը  բնութագրում  է  իբրև  տեխնոկրատիկ խնդիր՝  կոչ  անելով  ընդլայնել  ազատականացման,  ապակենտրոնացման  և ինստիտուցիոնալ  բարեփոխումների  մասշտաբները:  Իսկ  ահա´,  անցումային  և զարգացող  երկրների  հանրության  զգալի  մասը  հակակոռուպցիոն  պայքարի  էական մաս  է  համարում  հարուստ  պաշտոնյաների  նկատմամբ  սանկցիաների  խստացումը  և դրանց  կիրառման  արդյունավետությունը:  Ընդհանուր  առմամբ,  կոռուպցիայի գոյությամբ են բացատրվում հասարակության ներսում  անհավասարության խորացումը,  աղքատությունը  և  սոցիալական  դժգոհությունները:  Կոռուպցիայի  դեմ պայքարում  ընդունվել  են  մի  շարք  միջազգային  իրավական  ակտեր,  օրինակ,  ՏՀԶԿ-ի (Տնտեսական  համագործակցության և զարգացման կազմակերպություն, OECD) կողմից խորհրդատվություններ  և  շահերի  բախման  կարգավորման  ուղեցույց»  իրավական ակտը,  որը  կիրառության  մեջ  է  դրվել  2003թ.-ից,  իսկ  2005թ.-ին  ընդունվել  է  «Շահերի բախման  կանխման  կառավարության  միջոցառումների  վերանայում»  փաստաթուղթը, որը  հիմնականում  վերաբերում  է  հետծառայողական  գործունեության  կարգավորմանը և  լոբբինգի  թափանցիկությանը:61  2007թ.-ի  նոյեմբերին  ՏՀԶԿ-ի  հակակոռուպցիոն կոնվենցիայի  տասնամյակը  ընձեռեց  լավ  հնարավորություն  կոռուպցիայի  մասին հանրային  ընկալումը  ընդլայնելու  և  կոնվենցիայի  համար  ավելի  մեծ  աջակցություն ձեռք բերելու  համար: Այն նաև ցույց տվեց, որ նախորդ տասնամյակում տեղի են ունեցել էական  ձեռքբերումներ.  առանձին  երկրներ  խստացրել  են  իրենց  հակակոռուպցիոն օրենսդրությունները, և աճել է կոռուպցիոն գործողությունների մեջ մեղադրվող անձանց նկատմամբ  միջազգային  հետաքննությունների  թիվը,  ինչն  էլ  նպաստել  է  այդ Officials in International Business Transactions, September 2014, pp. 78-80. Oecd.org/daf/anti-bribery/WGB-Steps-Taken-Update.pdf  (10.12.2015) երկրներում բիզնես միջավայրերի բարելավմանը: 2007թ.-ին ՏՀԶԿ-ի կողմից քննարկման դրվեց  ՏՀԶԿ-ի  տնօրինության  զեկույցը  Հանրային  կառավարման  և  տարածքային զարգացման  մասին,  որում  նշվում  էր,  որ  կոնվենցիան  ստորագրած  երկրները առաջընթաց  են  գրանցել  իրենց  հանրային  ծառայություններում  շահերի  բախման կանխման  և  կարգավորման  ուղղությամբ:  Մի  քանի  երկրներ՝  Չեխիան,  Իսպանիան  և Իտալիան, ընդունել են նոր օրենսդրություններ, որոնք հիմնականում կենտրոնացած են կառավարման  միջազգային  չափանիշների  վրա:  Այնուամենայնիվ,  այդ  երկրեները դեռևս  զգում  են  արդյունավետ  մեխանիզմների  պակաս,  որոնց  օգնությամբ  կարող  են ամրագրված էթիկական նորմերը կյանքի կոչել, ինչպես նաև կիրառել համապատասխան  սանկցիաներ  այդ  նորմերի  խախտման  դեպքերում:  ՏՀԶԿ-ի  կողմից ներկայացվել  են  առաջարկներ,  որոնց  միջոցով  հնարավոր  կդառնա  ավելի  խստացնել հանրային  ծառայողներին  ներկայացվող  սահմանափակումները,  պարզեցնել  գործող օրենքներն  ու  էթիկական  կարգավորումները,  ուժեղացնել  գործող  մեխանիզմների կիրառումը: ", "Գիտական  գրականության  մեջ  իրավագիտակցության  դասակարգման  հարցում հաշվի  են  առնվում  իրավական  կեցության  ակունքները:  Այս  չափանիշի  տեսանկյունից առանձնացնում են իրավագիտակցության հետևյալ տեսակները` առօրեական, գիտական, մասնագիտական: ", "Համաձայն  Ս.Վ.  Պետրովսկու,  անձի  զարգացումը  շարունակական  և  ընդհատվող երևույթ  է:  Անձի  զարգացման  շարունակականությունը  արտահայտվում  է  համեմատական կայուն    օրինաչափություն,  սույն  եզրույթում  մի  փուլից  մյուսին  անցման  ընթացքում, ընդհատականությունը  բնորոշվում  է  որակական  փոփոխություններով,  որոնք  առաջանում են անձի նոր պատմական պայմաններ անցումից, որոնք պայմանավորված են անձի այլոց հետ փոխազդեցության գործոններով: ", "Կ.  Բելսկին  գիտական  իրավագիտակցությունը  սահմանում  է  որպես  իրավական գիտելիքների  համակարգ,  որն  արտահայտվում է  իրավական  գաղափարների, հասկացությունների  և  կատեգորիաների  միջոցով,  որոնք  էլ,  իրենց  հերթին,  ուղղված  են հասարակության իրավական կյանքի բնույթի և զարգացման օրենքների բացահայտմանը:48 Գիտական  իրավագիտակցությունն  առավել  ճշգրիտ  է  իմաստավորում  և  արտացոլում պետաիրավական  երևույթները,  մշակում  իրավական  տեսություններ,  հայեցակարգեր, սկզբունքներ  և  օրինաչափություններ:  Ժամանակակից  հասարակությունում  գիտական իրավագիտակցությունն  առաջնային  դեր  ունի  իրավունքի,  օրենսդրության,  քաղաքական- սահմանադրական հարաբերությունների զարգացման գործում: ", "բ)  պատանեկություն՝  անհատականացում,  որը  արտահայտվում  է  անձի  մաքսիմալ «կայացման ձգտմամբ», «անհատականություն» լինելու  պահանջմունքով: ", "գ) երիտասարդություն՝ ինտեգրացում: Այս շրջանում տեղի է ունենում անձի գծերի և հատկանիշների  ձևավորումը,  որոնք  համապատասխանում  են  անհատական  և խմբակային զարգացման անհրաժեշտությանը և պահանջներին: ", "Էթիկական վարքականոնները, որքան էլ համընդգրկուն լինեն,  չեն  կարող  ներառել  բոլոր  հնարավոր  հանգամանքների նկարագրությունները,  որոնք  կարող  են  ի  հայտ  գալ  հանրային  ծառայողի  պրակտիկ աշխատանքի  ընթացքում:  Որպեսզի  հանրային  ծառայողները  կարողանան  պահպանել և  կյանքի  կոչել  լավ  կառավարման  «առանցքային  արժեքները»,  նրանք  պետք  է  ունակ լինեն  նախևառաջ  սահմանելու,  թե  որն  է  էթիկական  հիմնախնդիրը  տվյալ քաղաքականության  և  ինստիտուցիոնալ  արժեքների  համատեքստում՝  հաճախ  նաև հատուկ  կիրառելի  նորմերի  և  կանոնների  բացակայության  պայմաններում:  Այն հանրային  ծառայողի  համար,  ով  ցանկանում  է  այսպիսի  ոչ  հստակ  նորմատիվային միջավայրում  գործել  իբրև  պրոֆեսիոնալ,  օրենքի  գերակայության,  ընդունված քաղաքականության իրականացման, ծառայողական  պարտքի,  անձնական անաչառության,  գործընթացային  արդարության,  հայեցողության  պատշաճ  կիրառման պահանջները  կարող  են  նպաստել  էթիկական  երկընտրանքների  առաջացմանը: ", "Հանրային  ծառայողների  համար  հատկապես  մեծ  կարևորություն  է  ստանում «հանրային  շահի»  բովանդակային  սահմանումը,  հստակեցումն  ու  գիտակցումը, մասնավորապես,  երբ  այդ  հանրային  ծառայողները  ունեն  անհամաձայնություններ իրականացվող  քաղաքականության  որոշ  կողմերի  կամ  ընդունված  օրենքի,  որոշման չնախատեսված  հետևանքների  առումով:  Հանրային  ծառայողների  համար  պարտադիր համարվող կառավարության նկատմամբ լոյալության սկզբունքը չպետք է դառնա «կույր լոյալություն»,  որի  ժամանակ  ճնշվում  են  կառավարության  քաղաքականության  կամ պրակտիկաների վերաբերյալ ցանկացած, նույնիսկ արդարացված տարակարծությունները: "]}