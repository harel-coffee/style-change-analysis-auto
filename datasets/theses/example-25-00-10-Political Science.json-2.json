{"paragraph_source_docs": [2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2, 2], "paragraphs": ["Անարդյունավետ  տեղեկատվական  քաղաքականության  դեպքում  ԶԼՄ-ների գործառնությունն  ուղղված  է  ոչ  թե  հասարակության  կայունության  ապահովմանը  և քաղաքացիների  կենսագործունեության  սոցիալ-մշակութային  խնդիրների  վերհանմանը, այլ նրանց մանիպուլյացիայի ենթարկելուն: Այս ամենը ԶԼՄ-ների նկատմամբ ձևավորում է Электронная  библиотека  «Гражданское правовой  ответственности  государства  передобществом/  с.18. общество». http://www.civisbook.ru/files/File/Demetr_pol-prav.pdf /28.03.2014/. անվստահություն,  քանի  որ  նրանք  վերածվում  են  իշխանության  գործիքի`  դառնալով քաղաքացիական անհնազանդության առաջացման օրինական աղբյուր:125 Այդպիսի օրինակներ  կարելի է  գտնել  նաև  մեր  իրականության  մեջ: ", "Բնապահպանական  քաղաքականության  թերի  գործառնության  և  բնապահպանական նորմերի  խախտման  հետևանքով  այսօր  Հայաստանում  ձևավորվել  և  ակտիվ  գործում  են բազմաթիվ  քաղաքացիական  նախաձեռնություններ,  որոնց  նպատակը  մարդկանց՝  առողջ բնապահպանական  միջավայրում  ապրելու  իրավունքի  պաշտպանությունն  է:  Այդ ակտիվիստներն առանձնանում են իրենց բարձր իրավագիտակցությամբ և իրենց պայքարը իրականացնում են ժողովրդավարական հասարակությանը հատուկ իրավական պայքարի շրջանակներում:  Բնապահպան  ակտիվիստները  պայքարել  և  պայքարում  են  Թեղուտի, Ամուլսարի, Թռչկանի, Մաշտոցի պուրակի, հանքարդյունաբերության և բնապահպանական  այլ  խնդրիների  համար,  մշակութային  ոլորտի  ակտիվիստները պայքարում  էին  Փակ  շուկայի,  այլ  մշակութային  արժեքների  համար:  Քաղաքացիական ակտիվության  այս  բոլոր  ձևերը  վկայում  են  պայքարող  ակտիվիստների  բարձր իրավագիտակցության մասին, քանի որ միայն իրավագիտակցության այսպիսի մակարդակ ունեցող  քաղաքացին  է  ի  զորու  հետամուտ  լինել  իր  խաթարված  իրավունքների վերականգնմանը: ", "Պետության  և  հասարակության  միջև  ինտեգրատիվ  գործառույթը  ապահովում  է նրանց միջև գործընկերային հարաբերությունները՝ հիմնվելով  ազատական- ժողովրդավարական  արժեքների  վրա:  Տվյալ  գործառույթի  թերացումը  հանգեցնում  է հակառակ  ազդեցության՝  ապաինտեգրատիվ  գործառույթի,  որի  դեպքում  ընդունվող օրենքերը, իրականացվող քաղաքական գործընթացները որևէ կապ չունեն քաղաքացիների ընդհանուր  շահերի,  իրավունքների  և  ազատությունների  հետ:  Տեղակատվության փոխանակումը  կրում  է  պատվիրված  բնույթ,  մշտապես  ստեղծվում  է  ներքին  կամ правовой  ответственности  государства  передобществом/  с.  18.  Электронная  библиотека  «Гражданское общество». http://www.civisbook.ru/files/File/Demetr_pol-prav.pdf /28.03.2014/. արտաքին  թշնամու  կերպար,  հաշվի  չի  առնվում  քաղաքացիների՝  իրենց  սոցիալական խնդիրները լուծելու  շահագրգռվածությունը:  Պետության  և  հասարակության  միջև առաջացած  դատարկ  տարածությունը  լրացվում  է  այնպիսի  տեղեկատվությամբ,  որի նպատակը քաղաքացիների ուշադրության շեղումն է սոցիալական խնդիրներից և այլն:126 Երբ  պետությունը  խախտում  է  իրավունքը  և  չի  վարում  քաղաքացիների  շահերից բխող  քաղաքականություն,  ապա  այս  դեպքում  քաղաքացիական  անհնազանդությունը կարելի  է  համարել  լեգիտիմ,  քանի  որ  քաղաքացիներն  իրավունք  ունեն  պաշտպանելու իրենց  իրավունքները,  որոնք,  անխոս,  խախտվում  են  պետության  կողմից:  Իսկ քաղաքացիներին  անհնազանդության  դրդող  ուժը  նրանց  իրավագիտակցությունն  է,  որի առկայության  դեպքում  է  միայն  հնարավոր  իրապես  պայքարել  պետության  կողմից խախտված հասարակական պայմանագրի ապահովման համար: ", "Հարկ  է  ընդգծել,  որ  քաղաքացիական  անհնազանդությունը  բարձր  քաղաքական մշակույթ  և  բարձր  իրավագիտակցություն  ոնեցող  քաղաքացիների  իրավական  բողոքի հավաքական  արտահայտությունն  է,  որը  նպաստում  է  պետության  և  հասարակության միջև  խաթարված կապի, սոցիալական  արդարության վերականգնմանը և անհավասարության մեղմմանը: ", "Քաղաքացիական  անհնազանդությունը  կարող  է  դրսևորվել  մի  քանի  ձևերով, որոնցից  են  ցույցերը՝  որպես  քաղաքական  համակարգի  վրա  ճնշում  գործադրելու  և  դրան հակազդելու միջոց: Ցույցերն իրենց հերթին կարող են ունենալ դրսևորման տարբեր ձևեր՝ զանգվածային  երթեր,  բոյկոտ,  հասարակական  շինությունների  գրավում  և  այլն:  Ցույցի շրջանակներում  մարդիկ  կարող  են  փակել  փողոցները,  շինությունները  և  այլն,  որոնք հիմնականում  «ինքնապաշտպանական»  բնույթի  գործողություններ  են:127  ՀՀ-ում  վերջին շրջանում  կարելի  է  նկատել  քաղաքացիների  կողմից  փողոցների  փակման  բազմաթիվ օրինակներ:  2013  թ.  մայիսին  Արմավիրի  մարզում  որոշ  գյուղերի  բնակիչներ  փակել  էին Երևան-Արմավիր  մայրուղին՝  պահանջելով  պետությունից  փոխհատուցել  կարկուտի պառճառով  իրենց  հասցված  գյուղատնտեսական  վնասը:128  2014  թ.  մարտին  նույնը  տեղի ունեցավ  Արագածոտնի  մարզում,  որտեղ  բնակիչները,  փակելով  Երևան-Ապարան ճանապարհը,  պահանջում  էին  դադարեցնել  ՀԷԿ-ի  կառուցման  շինաշխատանքները:129 Նշենք, որ քաղաքացիական անհնազանդության վերը նշված փորձերը մասամբ ունեցել են դրական  արդյունքներ,  քանի  որ  պետությունը  մասնակիորեն  բավարարել  է  բնակիչների պահանջները: ", "Դատական  քննությունը  ևս  կարող  է  դառնալ  քաղաքացիական  անհնազանդության ինստիտուտի  ձևերից  մեկը:  Դատական  բողոքարկումը  որոշակի  գործողությունների  կամ քաղաքական  նորմերի  վերաբերյալ  դժգոհության  արտահայտման  մեթոդ  է,  որն օգտագործվում  է  որոշ  խմբերի  կողմից  քաղաքական  գործընթացների  վրա  ճնշում գործադրելու  նպատակով:  Դատական  պատասխանատվության  և  քննության  կարող  են ներկայացվել  ցանկացած  պաշտոնյա,  հիմնարկություն,  օրենք,  քաղաքական  որոշում  և գործընթաց (օրինակ՝  քվեարկության  արդյունքները),  որոնք չեն  արտահայտում քաղաքացիների  շահերը  և  կատարում  են  հակաիրավական  գործունեություն:130  ՀՀ-ում  ևս ընտրությունների արդյունքները  վիճարկվել են դատական կարգով: 2013 թ. ՀՀ նախագահի ընտրություններից  հետո  Ր.  Հովհաննիսյանը  դիմեց  Սահանադրական  դատարան՝ նախագահական ընտրությունների վերաբերյալ ԿԸՀ-ի ներկայացրած արդյունքները չեղյալ հայտարարելու  պահանջով,131  սակայն  արդյունքում  պահանջը չբավարարվեց,  և ընտրության արդյունքները չփոփոխվեցին: ", "Քաղաքացիական  անհնազանդության  ուժը  նրանում  է,  որ  այն  ապահովում  է քաղաքացիների  կողմից  իշխանության  նկատմամբ  ճնշումը  հասարակության  և /20.05.2013/,  http://www.oratert.com,  2.  Կարկուտից  տուժած  արմավիրցիները պահանջում  են  սառեցնել վարկերը, /17.05.2013/,  http://new.ilur.am/, 3. ԱրմավիրցիներըփակելենճանապարհըդեպիԵրևան, /20.05.2013/, http://emedia.am. /14.03.2014/, http://m.news.am/arm/news/198933.html. Սահմանադրական Հովհաննիսյանը դիմել է դատարան, pressing.am/view_post.php?id=1726/04.03.2013/. իշխանության միջև ուղիղ,  հետադարձ և  հորիզոնական կապերի միջոցով: Հենց այս ձևն է բնորոշում քաղաքացիականության սոցիալական բաղադրիչը:132 Քաղաքացիականության  սոցիալական  բաղադրիչը,  որի  հիմքում  սոցիալական իրավունքների  գիտակցման  և  դրանց  պատշպանության  անհրաժեշտությունն  է,  իր դրսևորումն ունեցավ նաև հայ իրականության մեջ: Վերջին շրջանում մեր հասարակության մեջ  քաղաքացիական  անհնազանդության  փորձերն  ավելի  հաճախակի  են  դարձել:  Վերը նշված  տեսական  մոտեցումների  հանաձայն`  դրանք  կարող  են  պայմանավորված  լինել պետության  կողմից  հասարակության  լայն  զանգվածների  շահերին  և  պահանջներին  ոչ համարժեք  քաղաքականությամբ:  Քաղաքացիական  անհնազանդության  փորձերից  մի քանիսն  արդեն իրենց ընդհանուր գծերով ներկայացվել են, սակայն իր կազմակերպվածության,  գործառնության,  տեխնոլոգիաների  ընտրության  և  կիրառման տեսանկյունից  կարելի  է  առանձնացնել  «Դեմ  եմ»  քաղաքացիական  շարժումը,  որը, ձևավորվելով շարունակում է  իր քաղաքացիական անհնազանդության  պայքարը՝  դեմ  լինելով  կենսաթոշակային  նոր  համակարգին:  Այս շարժման  հիմնական  պահանջը  «Կուտակային  կենսաթոշակների  մասին  ՀՀ  օրենքում»134 առկա «պարտադիր» բաղադրիչի վերացումն է: ", "«Դեմ եմ» շարժումն իր քաղաքացիական անհնազանդության իրականացման համար օգտագործում է  տեղեկատվական,  հավաքագրման,  սոցիալականացման  համար անհրաժեշտ  բոլոր  միջոցները`  համացանց,  թռուցիկներ,  պաստառներ,  տարբեր  ֆլեշ մոբեր,  հանրահավաքներ,  երթեր,  ցույցեր,  որոնք  ունեն  իրավական  հիմնավորում  և համապատասխանում  են  Սահմանադրությամբ  և  օրենքներով  ամրագրված  մարդու իրավունքների  և  ազատությունների  սկզբունքներին:  Շարժման  կողմից բողոքի արտահայտման  եղանակները  դուրս  չեն  գալիս  իրավական  դաշտից,  ուստի  պետական правовой  ответственности  государства  передобществом/  с.  32-33.  Электронная библиотека «Гражданское общество». http://www.civisbook.ru/files/File/Demetr_pol-prav.pdf /28.03.2014/. http://www.arlis.am/documentview.aspx?docID=64546  /31.03.2014/. մարմինները միջամտում են այդ ակցիաներին նվազագույն չափով և չեն կարողանում այն ի սպառ  ճնշել:  Քաղաքացիական  անհնազադության  դրսևորման  այսպիսի  ճանապարհը խոսում  է  շարժման  կազմակերպիչների  և  հետևորդների  բարձր  իրավագիտակցության մասին, քանի որ ժողովրդավարական հասարակություններում քաղաքական ակտիվությունը  կարող  է  լինել  արդյունավետ,  եթե  հիմնվում  է  իրավունքի  գիտակցման  և դրա պաշտպանության համար իրականացվող պայքարի վրա: ", "Հարկ է նկատել, որ, ի տարբերություն այլ քաղաքացիական նախաձեռնությունների, «Դեմ  եմ»  շարժումն  առանձնանում  է  իր  հասարակական  հնչեղությամբ  և  հանդիսանում  է քաղաքացիական  անհնազանդության  առավել  տիպային  և  արդյունավետ  օրինակ:  Այս շարժումն արդի քաղաքական տեխնոլոգիաների կիրառմամբ ստեղծել է բոլոր անհրաժեշտ պայմանները  հասարակության  հետ  տեղեկատվության  ազատ  և  ուղղակի  փոխանակման համար`  առանձին  կայքէջ,  էջեր  տարբեր  սոցիալական  ցանցերում  և  այլն:  Գիտակցելով շարժման  ընդհանուր  վարքագծի  իրավական  հետևանքները`  տվյալ  քաղաքացիական նախաձեռնությունը  իրականացնում  է  պետական  մարմինների  վրա  առավել  ազդեցիկ  և միևնույն  ժամանակ  առավել  մեղմ  իրավախախտում  պարունակող  գործողություններ, որոնք  սահմանափակվում  են  միայն  վարչական  տույժերով  (օրինակ`  մեքենաների  երթեր ձայնային  ազդանշանի ուղեկցությամբ):  Կատարվող  ակցիաների իրավական հետևանքների  գիտակցումը  և  այդ  տեսանկյունից  առավել  արդյունավետ  միջոցների ընտրությունը ևս խոսում են «Դեմ եմ» շարժման անդամների բարձր իրավագիտակցության մասին: Հատկանշական է նաև այն հանգամանքը, որ տվյալ շարժումը կարողացավ նաև իր ձայնը լսելի  դարձնել  օրենսդիր  մարմնում,  երբ  խորհրդարանական  ընդդիմադիր խմբակցություններն արտահերթ նիստ հրավիրեցին խնդրո առարկա օրենքի վերանայման պահանջով, որը, սակայն, բոյկոտեց  խորհրդարանական մեծամասնությունը: ", "Այնուամենայնիվ,  քաղաքացիական  անհնազանդությունը  չնահանջեց  և  հետամուտ  եղավ, որպեսզի  օրենքի  սահմանադրականության  հարցը  ընդդիմադիր  խմբակցությունները բարձրացնեն  Սահմանադրական  դատարանում:  Այս  իրողությունը  ցույց  է  տալիս,  որ քաղաքացիական  անհնազանդությունը  որպես  սուբյեկտ  հանդիսանում  է  միջնորդ հասարակության,  քաղաքացիական  հասարակության  և  պետության  միջև:  Այս տեսանկյունից  կարելի  է  հիմնավորել  տվյալ  շարժման  համապատասխանությունը քաղաքացիական  անհնազանդության  դրսևորման  տեսական  ձևերին,  այսինքն`  ցույցեր, երթեր,  բողոքի  և  իրազեկման  ակցիաներ  և  վերջապես  խնդրի  բարձրացում  պետության գերագույն  դատական  ատյանում:  Ի  դեպ`  քաղաքացիական  անհնազանդության հաջողություններից  էր  նաև  ՍԴ-ի  կողմից  գործող  օրենքի  «պարտադիր»  բաղադրիչի ժամանակավոր  կասեցումը  մինչև  օրենքի  սահմանադրականության  հարցի  որոշումը: ", "Հետևապես`  տվյալ  շարժումը,  իր  հիմքում  ունենալով  հասարակության  լայն  շերտերի շահերի  ներկայացման  և  պաշտպանության  առաքելությունը  և  նրանց  իրավունքների  և ազատությունների  գիտակցումը,  կարողանում  է  հետամուտ լինել  պետության  և հասարակության  միջև  անմիջական  կապի  վերականգնմանը  և  ապահովմանը,  որը  շատ հաճախ խզվում է հենց պետության կողմից: ", "Հարկ է ընդգծել, որ շարժումը չի անձնավորում և չի քաղաքականացնում պայքարը` այն  պահելով  զուտ  քաղաքացիների  իրավական  պահանջների  դաշտում:  Ըստ  էության` պայքարը  ոչ  թե  քաղաքական  է`  պայքար  իշխանության  համար,  այլ  ուղղված  է բացառապես  տվյալ  օրենքի «պարտադիր»  բաղադրիչի  դեմ:  Հետևապես`  նման մարտավարության  ընտրությունը  և  դրա  իրականացումը  շարժումը  դարձնում  են  պակաս խոցելի:  Շարժումը,  ի  տարբերություն  ընդդիմադիր  քաղաքական  ուժերի,  չի  պահանջում պաշտոնյաների  հեռացում  կամ  որևէ  քաղաքական  ինստիտուտի լուծարում:  Նրա պահանջը  խիստ  իրավական  է,  այդ  իսկ  պատճառով  նաև  լեգիտիմ:  Շարժման  ճանաչումը հասարակության  մեծամասնության  կողմից  նրան  հաղորդում  է  լեգիտիմություն,  ինչը ստիպում է  իշխանությանը,  այնուամենայնիվ,  հաշվի  նստել  քաղաքացիական անհնազանդության  հետ:  Ադյունքում`  նույնիսկ  հանրապետության  նախագահը  նշեց,  որ բնակչության  80  %-ը  դժգոհ  է  կուտակային  օրենքի  «պարտադիր»  բաղադրիչի  մասին որոշումից,135  սակայն  այն  կիրառվելու  է:  Գործադիր  մարմնի  կողմից  ևս  եղան http://www.azatutyun.am/content/article/25265207.html /15.02.2014/. երկխոսության  առաջարկներ,136  սակայն  դրանք  մերժվեցին  քննարկման  համար անհրաժեշտ պահանջները հստակ արտահայտող օրակարգի բացակայության պատճառով: ", "Կարևոր է ընդունել այն փաստը, որ երբ որևէ քաղաքացիական անհնազանդություն կազմակերպվում  է  բարձր  իրավագիտակցության  և  հասուն  քաղաքական  մշակույթի հիմքերով, այլ լինում է առավել արդյունավետ: Ասվածի վառ ապացույցը Մ. Գանդիի  կամ Մ.  Լյութեր  Քինգի  պայքարի  օրինակներն  են:  «Դեմ  եմ»  շարժումը  ևս  որդեգրել  է քաղաքացիական  պայքարի  իրավական,  լեգիտիմ  և  խաղաղ  ճանապարհը,  որի  դեպքում հաջողության հասնելու հավանականությունը ավելի է մեծանում: Իսկ քաղաքագիտության տեսանկյունից  քաղաքական  համակարգի  արդյունավետ  գործառնության  համար անհրաժեշտ  է,  որպեսզի  իշխանությունը  արձագանքի  հասարակության  պահանջներին, ինչը  հստակ  ներկայացված  է  Իսթոնի`  քաղաքական  համակարգի  մոդելում:137  Ուստի քաղաքական իշխանության կողմից քաղաքացիական  անհնազանդության հետ փոխզիջման չգնալը կարող է ավելի խորացնել «Դեմ  եմ» շարժման պայքարը և հանգեցնել անհնազանդության  ավելի  կտրուկ  դրսևորումների,  ինպիսիք  են`  տուրքերի  և  հարկերի վճարումներից հրաժարումը, զանգվածային գործադուլները, բազմաթիվ ծառայություններից չօգտվելը և այլն: ", "Այսպիսով` կարելի է միանշանակ պնդել, որ քաղաքացիական անհնազանդությունը և  իրավագիտակցությունը  սերտ  փոխկապակցված  հասարակական  երևույթներ  են,  որոնց համատեղ  և  հավասարարժեք  կիրառումը  քաղաքական  գործընթացներում  կարող  է հանգեցնել  հասարակական  առաջընթացի:  Այս  երկու  հասկացությունների  սերտ  կապն առավել արդյունավետ դրսևորվում է ժողովրդավարական հասարակություններում, որտեղ քաղաքացիական  անհնազանդությունը, հիմնվելով քաղաքացիների հավաքական իրավագիտակցության  վրա,  կարող  է  հասնել  իր  արդյունքին  խաղաղ  միջոցներով:  Մեր երկրում  այս  ինստիտուտի  գործառնությունը,  միանշանակ,  ժողովրդավարության http://www.a1plus.am/1305545.html /19.03.2014/. Вельского. М., ЮНИТИ-ДАНА, 2005, (Серия «Зарубежный учебник»),с. 24. ձեռքբերում է, քանի որ միայն ազատական պայմաններում համապատասխան կրթությունն է  հնարավորություն  տալիս  ձևավորել  իսկապես  պահանջատեր  քաղաքացի,  ով  գիտի  իր կոչումը,  ճանաչում  է  իր  իրավունքները  և  ազատությունները,  ունի  համապատասխան իրավագիտակցություն և պատրաստ է այն դրսևորել քաղաքացիական անհնազանդության միջոցով, եթե պետությունը անտեսում կամ ոտնահարում է նրա շահերը, իրավունքները և ազատությունները: Հետևապես` վերջին շրջանում ՀՀ-ում տեղի ունեցող  քաղաքացիական անհնազանդության  ակտերը  կարելի է  որակել  որպես  դրական  քաղաքական զարգացումներ`  հանուն  իրավական  պետության  ձևավորման,  որտեղ  քաղաքացու  շահը գերակա է, իսկ իշխանությունը սահմանափակվում է իրավունքով: ", "իրավագիտակցության դերը Քաղաքացիական հասարակությունը  ազատ ու հավասար  անհատների հարաբերությունների  տնտեսական,  հոգևոր,  մշակութային,  բարոյական,  կրոնական  և  այլ բազմատեսակությունն է շուկայական հարաբերությունների և իրավական- ժողովրդավարական  պետության  պայմաններում։  Քաղաքացիական  հասարակությունը պատմականորեն  ձևավորված  և  արմատացած  ինքնակառավարմամբ  դրսևորումների  և բարձր իրավագիտակցությամբ օժտված մարդկանց ամբողջականություն է, որը ստեղծվել է քաղաքացիների  կողմից  սեփական շահերի  պաշտպանության  նպատակով,138  և պաշտպանված է ավանդույթներով, բարոյական նորմերով և օրենքով:139 Քաղաքացիական  հասարակությունը  ենթադրում  է  բազմաթիվ  և  տարատեսակ անկախ  միությունների,  կազմակերպությունների  և  այլ  հաստատությունների  գոյություն, որոնք  արդյունավետ  հիմք  են  ծառայում  պետական  մարմինների  ոտնձգությունների  դեմ Известия высших учебных заведений.Поволжский регион. 2013, № 1, с. 44. http://izvuz_on.pnzgu.ru/files/izvuz_on.pnzgu.ru/5113.pdf    /31.03.2014/. юридический журнал. М., № 3, 2013, с 12-13. http://www.new.law-books.ru/index.php?page=prava-cheloveka  /11.02.2014/. պայքարի  համար։  «Քաղաքացիական  հասարակության»  հայեցակարգը  ենթադրում  է իշխանությունից  անկախ  և  հասարակության  զարգացման  համար  հիմք  հանդիսացող մարդկանց  ակտիվության  բոլոր  տեսակի  օրինական  ձևերի  իրականացումը  և փոխկապվածությունը:140 Այդ ինստիտուտները մարդկանց կազմակերպված միություններն են,  որոնց  գործողություններն  ուղղված  են  որոշակի  նպատակների  իրականացմանը, սեփական  կամ  ընդհանուր  խնդիրների  և  շահերի  իրացմանը:  Առաջին  հերթին  դրանք քաղաքացիների  կոլեկտիվ  գործողություններով  կոնսոլիդացված  ոչ  կառավարական կազմակերպություններն են, որոնց նաև  անվանում են քաղաքացիական նախաձեռնություններ: ", "Այսպիսի  հասարակության  հիմնական  հատկանիշը  անհատի  տնտեսական, քաղաքական և հոգևոր ազատությունն է։ Քաղաքացիական հասարակությունը կենսունակ է  միայն  սոցիալական  բոլոր  բնագավառներում  անհատի  ակտիվ  վարքագծի  և համապատասխան իրավագիտակցության առկայության պայմաններում։ ", "Իր  հերթին,  պետությունը  կոչված  է  պաշտպանելու  օրենքի  գերակայությունը, պայքարելու  հանցավորության  դեմ,  ինչպես  նաև  քաղաքացիների  համար  սեփական իրավունքներն ու ազատությունները ազատ և  առանց խոչընդոտի իրացնելու անհրաժեշտ պայմաններ ստեղծելու համար։ ", "Հարկ  է  սակայն  նշել,  որ  քաղաքացիական  հասարակության  գոյության  և արդյունավետ  գործառնության  համար  անհրաժեշտ  են  ոչ  միայն  պետությունից  անկախ քաղաքական  և  հասարակական  կազմակերպություններ,  այլև  դրանց  կարողությունը  և հնարավորությունը  արդյունավետ կերպով համագործակցելու իշխանության  մարմինների հետ։  Ընդ  որում՝  ակտիվիստական  մշակույթի  տեսակարար  կշռի  մեխանիկական  աճը պարզապես  այդ  ակտիվիստների  կամ  նրանց  խմբերի  և  կողմնակիցների  թվի  աճով բացատրելը վտանգավոր է, քանի որ դա իրականում չի փոխում քաղաքական գործընթացի Журнал социологии и социальной антропологии. Т. VIII, № 2, СПб., 2005,  с. 5-21. http://www.old.jourssa.ru/2005/2/1aRiabev.pdf  /11.01.2014/. բնույթը:141  Առանց  քաղաքացիական  հասարակության  գործառնության  սահմանների ինստիտուցիոնալացման,  առանց հասարակական  խմբերի և  առաջնորդների պատրաստակամության հետևելու ընդունված  խաղի կանոններին,  առանց իրավագիտակցության  համապատասխան  մակարդակի,  հասարակության  համար իշխանության վրա ազդելու ուղիների բացակայության պայմաններում ժողովրդավարական քաղաքական համակարգի գործունեությունը կարող է կաթվածահար լինել։ ", "Ջ.  Գրեի  կարծիքով՝  քաղաքացիական  հասարակությունը  ոչ  կառավարական կազմակերպությունների  ամբողջություն  է  և  ունի  բավականաչափ  ներուժ  հակակշռելու պետությանը,  չունի  սեփական  շահերի  իրացման  համար  պետության  երաշխավորության կարիք  և  ունակ  է  պետությանը  թույլ  չտալ  իշխելու  իր  վրա:142  Կարծում  ենք՝ քաղաքացիական հասարակության դերի և հնարավորությունների վերաբերյալ Է. Գրեի այս բացարձականացված տեսակետն այնքան էլ հիմնավորված չէ։ ", "Քաղաքացիական  հասարակությունը  զարգանում  կամ  առաջանում  է  ազգային պետության  սահմաններում։  Ազգությունը  մարդկանց  տալիս  է  ընդհանուր  ինքնություն, ինչը  նրանց  հնարավորություն  է  տալիս  համագործակցաբար  ստեղծել  սեփական աշխարհը։  Իսկ  քաղաքացիությունը  նրանց  համար  պարզապես  պրակտիկ  միջոց  է  այդ ամենն  իրացնելու  համար:143  Այս  տեսակետը  հիմնավորող  ևս  մեկ  փաստարկ  կարող  է դիտարկվել  Ս.  Բերմանի  տեսակետը,  ով  նշում  է,  որ  ուժեղ  և  ակտիվ  քաղաքացիական հասարակության առկայությունը դեռևս բավարար չէ ժողովրդավարության ամրապնդման հաջողության  համար,  քանի  որ,  արտահայտելով  և  պաշտպանելով  քաղաքացիների շահերը,  նրանց  իրավունքները,  քաղաքացիական  հասարակության  ինստիտուտները միայնակ չեն կարող բավարարել հասարակության մեծ մասի կարիքները։144 В. Гражданское общество современной России: ", "проблемыи перспективы становления.ВестникМГТУ, М.,  том 13, №2, 2010, с. 441. Hamish Hamilton, 1994, p. 8-9. http://www.lrb.co.uk/v16/n18/john-gray/our-way  /22.03.2014/. սկզբներին սկսեցին լույս տեսնել «Քաղաքացիական հասարակություն»  բազմաբովանդակ  հասկացությամբ  բազմաքանակ  ժողովածուներ: ", "Ինչպես  պարզվեց`  «քաղաքացիական  հասարակությունը»  շատ  ընդհանուր,  նույնիսկ վերացական  եզրույթներից  մեկն  է:  Պարզվում  է`  ցանկացած    սոցիալական  համակարգի ցանկացած  թերություն  կարելի  է  բացատրել  թույլ  քաղաքացիական  հասարակության առկայությամբ: Նույն կերպ այդ թերությունները  կարելի է բացատրել բարքերի  անկումով, ազգային քաղաքական մշակույթի առանձնահատկություններով և այլն: Այս շարքը կարելի է շարունակել:145 Ամեն ինչ «քաղաքացիական հասարակության» հայեցակարգի միջոցով բացատրելու տարածված  միտումը  հանգեցնում  է  երևույթների  և  իրադարձությունների  ամբողջական  և ճշգրիտ ընկալման համար խոչընդոտների:146 Որոշ  հեղինակներ  նույնիսկ  կարծում  են,  որ  քաղաքացիական  ակտիվությունը, ընդհակառակը,  հաճախ  նպաստում  է  հասարակության  հատվածականացմանը  և խորացնում հակասությունները, այլ ոչ թե համախմբում հասարակությունը։ Եվ իսկապես, բազմաթիվ  հետխորհրդային  երկրներում  հասարակությունն  այսօր  ավելի շատ հատվածականացված  է,  քան  պլյուրալիստական։  Քաղաքացիական  հասարակության ակտիվությունը  չի  կարող  հիմք  դառնալ  ազգային  ընդհանրության  և  միասնության ձևավորման  համար։  Քաղաքացիական  ակտիվությունը  չի  կարող  ինքնին  ծառայել  որպես գործոն քաղաքական համախմբման  և  ընդհանուր  շահի ձևավորման համար, որի  կարիքն ունի  հասարակությունը:147  Դա  կարող  է  անել  միայն  ուժեղ  և  արդյունավետ http://isites.harvard.edu/fs/docs/icb.topic793411.files/Wk%2011_Nov%2012th/Berman_1997_Weimar_Civil _Society.pdf  /29.03.2014/. редакцией А.Ю.Сунгурова. СПб., Норма, 1999, с. 34. http://isites.harvard.edu/fs/docs/icb.topic793411.files/Wk%2011_Nov%2012th/Berman_1997_Weimar_Civil _Society.pdf  /29.03.2014/. պետությունը,148և  ոչինչ  այնքան չի  վնասում  քաղաքացիական  հասարակության կառույցներին, որքան լեթարգիական պետությունը:149 Այն  պատկերացումները,  որ  անկախ  կազմակերպություններում  ընդգրկված զանգվածները,  որոնք  պայքարում  են  իրենց  շահերի  համար,  կարող  են  նմանատիպ քաղաքացիական  ներգրավվածությամբ  ձևավորել  ժողովրդավարական  քաղաքացիական հասարակություն՝  առաջնորդվելով իրավական ժողովրդավարական  պետության սկզբունքներով,  սխալ  պատկերացում  է։  Հայտնի  ամերիկացի  սոցիոլոգ  Գ.  Վալերշտայնն այս  հարցում  ունի  շատ  ավելի  կտրուկ  մոտեցում,  ըստ  որի՝  քաղաքացիական հասարակությունը կարող է գոյություն ունենալ միայն այնքանով, որքանով գոյություն ունի պետությունը,  և  միայն  ուժեղ  պետությունն  է,  որ  կարող  է  նպաստել  քաղաքացիական հասարակությանը, քանի որ, ըստ էության, քաղաքացիական հասարակություն նշանակում է ոչ այլ ինչ, քան պետության շրջանակներում սեփական նպատակների և շահերի համար պայքարող քաղաքացիների կազմակերպություն, որոնք պետության հետ ունեն անուղղակի քաղաքական  հարաբերություններ:150  Սակայն  պետք  է  նշել,  որ  քաղաքացիական հասարակությունը ծառայում է որպես զսպող գործոն նաև պետության կողմից պոտենցիալ կազմաքանդող ուժի դեմ և խափանում է վտանգավոր դասերի առաջացումը:151 Այս  առումով՝  Ս.  Բերմանն  առաջ  է  քաշում  մի  հարց,  թե  որ  դեպքում  է քաղաքացիական  հասարակության  ակտիվությունը  արտադրում  սոցիալական  կապիտալ և  որ  դեպքում  ոչ  սոցիալական  կապիտալ:  Նրա  կարծիքով՝  դա  մեծապես  կախված  է քաղաքական  համատեքստից։  Եթե  երկրի  քաղաքական  ինստիտուտները  ունակ  են վերահասցեագրել հասարակության դժգոհությունը,  ապա  այս  պարագայում հասարակական  կազմակերպությունները,  ամենայն  հավանականությամբ,  կկատարեն практика посткоммунистических стран.  ПОЛИТЭКС, 2007. http://www.politex.info/content/view/119/30/    /11.02.2014/. http://carnegieendowment.org/pdf/CivilSociety.pdf/29.03.2014/. կայունության  և  ժողովրդավարության  ամրապնդման  գործառույթ։  Իսկ  եթե  քաղաքական ինստիտուտները թույլ են կամ էլ գործող  քաղաքական ռեժիմը արդյունավետ չէ կամ էլ ոչ լեգիտիմ է, ապա քաղաքացիական հասարակության ակտիվությունը կարող է լինել որպես այլընտրանք  դժգոհ  քաղաքացիների  համար,  և  նման  իրավիճակներում  հասարակական կազմակերպությունները  կարող  են  ոչնչացնել  քաղաքական  կայունությունը  և  ունենալ բացասական  ազդեցություն  ժողովրդավարության  զարգացման  վրա՝  խորացնելով սոցիալական  դժգոհությունները  և  հակասությունները։  Նման  պայմաններում  ուժեղացող քաղաքացիական հասարակությունը դառնում է քաղաքական ինստիտուտների ճգնաժամի պատճառ և վտանգում է քաղաքական կայունությունը և բուն ժողովրդավարությունը:152 Քաղաքացիական  հասարակությունը  մի  կառույց  է,  որը  գենետիկորեն  և գործառնական  իմաստով  առաջացել է  հասարակության  և  պետության  հետ փոխգործակցության համար որպես ինստիտուտ, որը կոչված է վերահսկելու պետությանը և թույլ չտալու, որպեսզի պետությունը հասարակական կյանքում պլյուրալիզմը հանգեցնի բացառապես  քաղաքական չափման։  Սակայն  պետության  և  քաղաքացիական հասարակության փոխգործակցությունն անընդհատ առաջացնում և վերարտադրում է նոր հակասություններ՝  կապված  քաղաքացիական  հասարակության  շահերի  պլյուրալիզմի  և պետական  ինքնիշխանության  (մոնոլիտ)  միջև:153  Այս  հակասությունը,  որպես  հետևանք, գրեթե  միշտ  ենթադրում  է  որոշակի  կոնֆլիկտ։  Եվ  այսօր  շատ  կարևոր  է  ուսումնասիրել կոնֆլիկտի  դերը  պետության  և  քաղաքացիական  հասարակության  համագործակցության համակարգում  գործառնական  իմաստով,  որը  թույլ  է  տալիս  այս  երկու  սուբյեկտներին իրացնել իրենց ներուժը՝ կանխելու հասարակության լճացումը և հակազդելու քաղաքական համակարգի  ավտորիտար  միտումներին։  Վերջին  տարիներին  ավելի  ու  ավելի  է  սրվել քաղաքական  իշխանության  և  հասարակության  պլյուրալիստական  շահերի  միջև կոնֆլիկտը։ Քաղաքական իշխանության մոնոպոլիզացումը բողոքը տեղափոխում է փողոց. http://isites.harvard.edu/fs/docs/icb.topic793411.files/Wk%2011_Nov%2012th/Berman_1997_Weimar_Civil _Society.pdf   /29.03.2014/. Ключ-С, 2004,   с. 432-442. այդպիսով  իշխանության  և  «ընդվզող  փողոցի»  միջև  առաջանում  են  էլ  ավելի  սուր կոնֆլիկտներ։ ", "Ի՞նչ է կոնֆլիկտը։ Կոնֆլիկտը սոցիալական փոխգործակցության հատուկ ձև է, որը կարող  է  տեղի  ունենալ  առճակատման  ձևով.  սա  կոնֆլիկտի  ապակառուցողական դրսևորումն է։  Կոնֆլիկտը կարող է  տեղի ունենալ համագործակցության, ներդաշնակության, գործընկերության ձևով, որը ներկայացնում է  արդեն փոխգործակցության  կառուցողական  ձևը։  Եվ  եթե  քաղաքացիական  հասարակության ներկայացուցիչները  պետության  հետ  փոխգործակցում  են  ապակառուցողական կոնֆլիկտի  ձևաչափով,  ապա  պետությունը  պարտավոր  է  վարչական  կամ  նույնիսկ ուժային  ռեսուրսների  գործադրմամբ  կայունացնել  և  հավասարակշռել  հասարակությունը նրա  բնականոն  կենսագործունեությունն  ապահովելու  համար:154  Վայնշտեյնի  կարծիքով՝ Ռուսաստանում  տարբեր  հասարակական  կազմակերպությունների  առաջնորդները կարծում են, որ պայքարը հանուն քաղաքացիական հասարակության միաժամանակ պետք է լինի պայքար պետության դեմ, և որ քաղաքացիական հասարակության ամրապնդման և հասարակական-քաղաքական  կյանքում  նրա  դերի  ուժեղացման  համար  անհրաժեշտ  է համապատասխանաբար պետական իշխանության ազդեցության նվազեցում:155 Գիտական գրականության  մեջ  սա  անվանում  են  խեղաթյուրված  իրավագիտակցություն։  Կարծում ենք՝  ապակառուցողական  կոնֆլիկտը  վտանգավոր  է  ոչ  միայն  պետության  ներքին կայունության  համար,  այլև  վտանգում  է  բուն  քաղաքացիական  հասարակության  ազատ գործունեությունը։ Քանի որ, այս պարագայում բնական են դառնում պետության ջանքերն՝ ուղղված քաղաքացիական հասարակության զարգացման վրա մասնակի «վերահսկողություն» իրականացնելու համար: ", "Բացի  այդ, հասարակական мнения,  №  4  (110),  М.,  2012,  с.  5-13.http://wciom.ru/fileadmin/Monitoring/110/2012_110_01_nikolskaya.pdf. /13.02.2014/. ПОЛИТЭКС, стран. практика  посткоммунистических /11.02.2014/. կազմակերպությունների  ինքնավար  բնույթը  չի  բացառում  երբեմն  իշխանությունների համար դրանց գործողությունների անկանխատեսելի բնույթը:156 Իսկ  եթե  կառավարությունը  և  քաղաքացիական  հասարակությունը  երկխոսության մեջ են մտնում կառուցողական ձևաչափով, ապա նրանց միջև ձևավորվում և զարգանում է գործընկերությունը, ինչն էլ այսօր անվանում են սոցիալական գործընկերություն։157 Քաղաքագիտության  մեջ  կա  տարածված  տեսակետ,  ըստ  որի՝  երկրի՝  քաղաքական արդիականացման ճանապարհին ամենակարևոր ցուցանիշը քաղաքական ինստիտուտների շարքում օրենսդիր իշխանության գործունեությունն է։  Դա պայմանավորված  է  այն  հանգամանքով,  որ  ժողովրդավարական  պետություններում խորհրդարանը  ներկայացնում  է  բնակչության  բոլոր  խմբերի  շահերը,  որոնք  այդ հաստատության  միջոցով  հնարավորություն  ունեն  ազդելու  որոշումների  ընդունման գործընթացի վրա։ Այսինքն՝ կարելի է ասել, որ խորհրդարանը ոչ միայն քաղաքական, այլև քաղաքացիական  հասարակության  ինստիտուտ  է։  Հայասանի  Հանրապետությունում սոցիալական  կառուցվածքը  չի  համապատասխանում  Ազգային  Ժողովում  ձևավորված սոցիալական  կառուցվածքին,  այսինքն՝  աղքատ  հատվածը  գրեթե  ներկայացված  չէ Ազգային  Ժողովում.  սա  ակնհայտ  հակասություն  է  և  կարող  է  լուրջ  բացասական հետևանքներ ունենալ։ ", "Այս դեպքում ստացվում է այնպես, որ,  կարծես թե, քաղաքական էլիտան ապրում է «իրեն համար», իսկ ժողովուրդը «իրեն համար»:158 Այստեղ  վտանգը  նրանում  է,  որ  հասարակության  այդ  հատվածը  կարող  է  այլևս հույսը չկապել  պետական  ինստիտուտների  հետ։  Արդյունքում՝  մասնակցությունը ընտրություններին  կնվազի,  և,  հակառակը,  կարող  է  մեծանալ  մասնակցությունը мнения,  №  4  (110),  М.,  2012,  с.  5-13.http://wciom.ru/fileadmin/Monitoring/110/2012_110_01_nikolskaya.pdf. /13.02.2014/. М.,Заславской. 1997. с. 132-137. քաղաքացիական  նախաձեռնություններին։  Սա  նշանակում  է,  որ  քաղաքական  կամ քաղաքացիական գործընթացը  տեղափոխվում է «փողոց», ինչն իր հետևանքները կարող է ունենալ։  Այս  պարագայում  կարող  է  նկատվել  քաղաքացիական  նախաձեռնությունների կամ քաղաքացիական զանգվածային բողոքների  մեխանիկական  աճ, ինչի պայմաններում կարող  է  ստեղծվել  տպավորություն,  որ  քաղաքացիական  հասարակությունը  կարծես  թե ձևավորվել է կամ ընթանում է ճիշտ ուղղությամբ։ Նշենք, որ սա շատ թյուր պատկերացում է  և  նույնիսկ՝  վտանգավոր։  Չի  կարելի  քաղաքական  կամ  քաղաքացիական  մշակույթը չափել բացառապես քաղաքացիների ակտիվության մակարդակով. պետք է հասկանալ, թե այդ ակտիվությունը ինչով է պայմանավորված։ "], "source_docs_file": "Political Science.json"}