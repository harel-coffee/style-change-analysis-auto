{"paragraph_source_docs": [1, 1, 1, 1, 1, 1, 1, 1, 1, 0], "source_docs_file": "Biology.json", "paragraphs": ["Ցույց է տրվել որ, ԷԲ-ը ԴՆԹ-ի հետ առաջացնում է ուժեղ տիպի կոմպլեքսներ, որոնցից մեկի  դեպքում  գրանցվում  է  ֆլուորեսցենցիա,  մյուսի  դեպքում  չի  գրանցվում  [164,171]: ", "Ինչպես  վերևում նշվել է,  ԷԲ-ի  ֆլուորեսցենցիայի ինտենսիվության  աճը պայմանավորված  է  ԴՆԹ-ի  հիմքերի  զույգերի  հարթությունների  մեջ լիգանդի մոլեկուլների  ինտերկալյացիայով,  իսկ  մյուս  տիպի,  ֆլուորեսցենցիա  չդրսևորող,  ուժեղ կոմպլեքսը  համապատասխանում  է  կիսաինտերկալյացիոն  եղանակին,  քանի  որ  այս դեպքում  ԷԲ-ի  կապված  մոլեկուլները  դառնում  են  մատչելի  ջրի  մոլեկուլների  համար, ինչի  արդյունքում  տեղի  է  ունենում  ֆլուորեսցենցիայի  մարում:  Փոխազդեցության  այս տիպը  հիմնականում  առաջանում  է  r<0.25  (r=Cb/Cp)  արժեքների  դեպքում,  այսինքն լիգանդի հարաբերականորեն փոքր կոնցենտրացիաների դեպքում: ", "Ցույց  է  տրվել,  որ  ԷԲ-ի  մոլեկուլների  կիսաինտերկալյացիան  տեղի  է  ունենում ԴՆԹ-ի հարաբերականորեն GC հարուստ տեղամասերում [170]: Կապման կիսաինտեր- կալյացիոն  եղանակի  վրա  այս  գործոնի  ազդեցության  բացահայտման  նպատակով իրականացվել են հետազոտություններ կլանման և ֆլուորեսցենտային սպեկտրոսկոպիայի  մեթոդներով  և  համապատասխան  սպեկտրների  հիման  վրա ստացվել են r և Cf  արժեքները (ԷԲ-ի և ԴՆԹ-ի հետ նրա կոմպլեքսների կլանման, ինչպես նաև  ֆլուորեսցենցիայի  սպեկտրների  վարքը  կախված  չէ  նուկլեինաթթվի  միջին  GC- պարունակությունից,  ընդ  որում,  դրանք  համընկել  են  աշխատանք  [152]-ում  ստացված համապատասխան  սպեկտրների  հետ,  ուստի  այս  աշխատանքում  չեն  ներկայացվել): ", "Նկ. 22-ում  բերված  են r-ի  կախվածությունները  Cf-ից, որոնք ստացված  են Cl. Perfr. (Ա), հորթի  թիմուսի  (Բ)  և  M.  lysod.  (Գ)  ԴՆԹ-ի  հետ  ԷԲ-ի  փոխազդեցության  դեպքում:  1 կորերը  ստացված  են  կլանման,  2-րդ  կորերը՝  ֆլուորեսցենցիայի  սպեկտրների  հիման վրա:  Բերված  նկարից  երևում  է,  որ  1  և  2  կորերը  շեղված  են  իրարից,  այսինքն՝ քանակապես rկլ-ը (r-ի արժեքը՝ ստացված կլանման սպեկտրների հիման վրա) և rֆլուոր-ը (r-ի  արժեքը՝  ստացված  ֆլուորեսցենցիայի  սպեկտրների  հիման  վրա)  տարբերվում  են: ", "Կլանման  սպեկտրասկոպիայի  մեթոդով  գրանցվում  են  ԴՆԹ-ի  հետ  ԷԲ-ի  բոլոր հնարավոր  կապման  եղանակները  (ինչի  արդյունքում  Սկետչարդի  կոորդինատներով կապման  կորը  ոչ  գծային  է),  մինչդեռ  ֆլուորեսցենտային  սպեկտրասկոպիայի  մեթոդով գրանցվում է միայն մեկ եղանակ, հետևաբար, այս տարբերությունը պայմանավորված է ևս մեկ տիպի կոմպլեքսի գոյությամբ, որի դեպքում ֆլուորեսցենցիա չի գրանցվում: 1-ին և 2-րդ  կորերի  տարբերությունից  ստացվում  են 3  կորերը: Այս  կորերից  հաշվարկվել  են նշված  ԴՆԹ-ների  հետ  ԷԲ-ի  կապման  հաստատունի՝  K-ի  և  կապման  տեղերի  թվի՝  n-ի արժեքները,  որոնք համախմբված  են աղյուսակ  3-ում: Ստացված  տվյալներից  երևում է, որ  ԴՆԹ-ի  հետ  ԷԲ-ի կապման  պարամետրերը  գործնականում  կախված  չեն  միջին GC- պարունակությունից:  Ընդ  որում,  բակտերիալ  ԴՆԹ-ի  դեպքում  (Cl.  Perfr.  և  M.  lysod.), ուժեղ, հետ չլուսարձակող կոմպլեքսների կապման հաստատունների արժեքները գրեթե նույնն են (K=0,8105  M-1), մինչդեռ հորթի ուրցագեղձի ԴՆԹ-ի դեպքում այս պարամետրի արժեքն  ավելի  մեծ  է (K=1,2105  M-1):  Ամենայն  հավանականությամբ,  դա պայմանավորված  է  նրանով,  որ  հորթի  թիմուսի    ԴՆԹ-ն  ունի    տարբեր  GC- պարունակությամբ  բլոկային  կառուցվածք,  իսկ  բակտերիալ  ԴՆԹ-ում  կարող  են պարունակվել  երկարաձգված  AT  և  GC  կլաստերներ,  որոնց  կառուցվածքն  էականորեն այլ է, քան նուկլեոտիդային զույգերի պատահական բաշխվածությամբ բլոկներինը: ", "Հայտնի  է,  որ  նուկլեոտիդային  հաջորդականությունը  պայմանավորում  է  ԴՆԹ-ի ակոսների  լայնությունը  և  թույլ  ուժերի  ներդրումը  այդ  ակոսների  երկրաչափության կայունացման և հիդրատացման աստիճանի մեջ, ինչն, իր հերթին,  որոշիչ  է ԴՆԹ-ի մեծ կամ  փոքր  ակոսում  լիգանդի  կապման  և  որոշակի  հիմքերի  զույգերի  նկատմամբ սպեցիֆիկության  համար [8,167]:  Այնուամենայնիվ,  ինտերկալյացիոն  եղանակով կապման  դեպքում  K  արժեքները  գործնականում  համընկնում  են  միմյանց  հետ, համընկնում են  նաև  կիսաինտերկալյացիոն  եղանակով  կապման  դեպքում: ", "Ինտերկալյացիոն  մեխանիզմով  կապման  դեպքում  որոշիչ  է  էնթրոպիական  գործոնը, քանի  որ  վերջինիս  մեջ  հիմնական ներդրումն ունեն լիգանդի  մոլեկուլների արոմատիկ խմբերի  և  ԴՆԹ-ի  ազոտային  հիմքերի  միջև  հիդրոֆոբ  փոխազդեցությունները՝  անկախ հիմքերի  տիպից [8]:  Հետևաբար,  ԷԲ-ի  ինտերկալյացիան  AT-AT,  AT-GC,  GC-GC զույգերի  հարթությունների  մեջ  գործնականում  խոչընդոտներ  չունի  և  միակ  պայմանն այն  է,  որ  ԴՆԹ-ի  պարույրի  երկայնքով  պահպանվի  նուկլեոտիդների  3՛-պիրիմիդին-5՛- պուրին  հաջորդականությունը  [5,53]:  Բնական  է  ենթադրել,  որ  ԴՆԹ-ի  հետ  ԷԲ-ի կապման  կիսաինտերկալյացիոն  եղանակի  դեպքում  որոշակի  նուկլեոտիդային հաջորդականությունների  նկատմամբ  սպեցիֆիկություն  չպետք  է  դրսևորվի,  ինչը  և ստացվել է մեր կողմից: ", "Նկար  22.  Cl.  Perfr.  (Ա),  հորթի  ուրցագեղձի  (Բ)  և  M.  lysod.  (Գ)  ԴՆԹ-ի  հետ  ԷԲ-ի կապման  կորերը  0,02  M  իոնական  ուժի  դեպքում,  pH=6,9,  t=250C:  1  կորերը ստացվել են կոմպլեքսների կլանման, 2 կորերը՝ ֆլուորեսցենցիայի սպեկտրների հիման վրա, 3 կորերը՝ 1 և 2 կորերի տարբերության միջոցով: ", "Այլ  է  իրավիճակը  մյուս  պարամետրի՝  n-ի  դեպքում:  Ինչպես  երևում  է աղյուսակային  տվյալներից,  կիսաինտերկալյացիոն  եղանակով  կապման  դեպքում, ԴՆԹ-ի  միջին  GC-պարունակության  աճին  զուգընթաց  n-ի  արժեքը  նվազում  է,  մինչդեռ ինտերկալյացիոն եղանակով  կապման  դեպքում n-ը կախված չէ  ԴՆԹ-ի նուկլեոտիդային  հաջորդականությունից:  Նկ.  23-ում  բերված  է  ԴՆԹ-ի  միջին  GC- պարունակությունից  n-ի  կախվածության  կորը՝  կիսաինտերկալյացիոն  եղանակով կապման  դեպքում:  Այդ  կախվածությունը  մոնոտոն  նվազում  է  GC-պարունակության աճին  զուգընթաց,  ինչը  ի  հայտ  է  բերում  ԷԲ-ի  որոշակի  ընտրողականություն  GC- զույգերի  նկատմամբ՝  կիսաինտերկալյացիոն  եղանակով  կապման  դեպքում,  քանի  որ GC=100%  արժեք  այս  կախվածության  արտարկման  դեպքում  (էքստրապոլյացիա)  n3 (ԷԲ-ի  մոլեկուլի  կապման  մեկ  տեղին  համապատասխանում  է  երեք  նուկլեոտիդային զույգ): ", "Սակավաթիվ  կենդանական  մոդելներ  են,    որ  կրկնօրինակում  են  մարդու  մոտ առաջացող  մետաստազների  սպոնտան բնույթը:  Այս  տեսակետից  4Թ1 կրծքագեղձի  քաղցկեղի  մոդելը  անփոխարինելի  է:    Առաջին  անգամ    4Թ1 ուռուցքային բջիջները անջատել  և որպես կայուն բջջային գիծ նկարագրել է Ֆրեդ Միլերը և իր խումբը (Aslakson and Miller, 1992; Dexter et al., 1978):  4Թ1 բջիջները անջատվել  են  H2d  հապլոտիպով    ուռուցքակիր  BALB/cfCF3CH  մկներից,    որոնք սպոնտան  կերպով  ուռուցքներ  առաջացնալու  նախատրամադրվածություն (հակվածություն)  ունեն:    Հետագայում    Ռոզենբերգի  և  իր  խմբի  կողմից  ցույց  է տրվել,    որ  մկների    կրծքագեղձի  մեջ  4Թ1  բջիջներ  ներարկելիս  ի  հայտ  է  գալիս առաջնային  ուռուցքը,  իսկ  հեռավոր  օրգաններում`  մասնավորապես  թոքերում, լյարդում,  լիմֆային  հանգույցներում,  ոսկրերում,  գլխուղեղում,  ծայրամասային արյան  մեջ,հայտնաբերվում  են  մետասաստազներ  (Ghochikyan  et  al.,  2014a): "]}