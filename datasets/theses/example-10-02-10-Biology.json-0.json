{"paragraph_source_docs": [0, 0, 0, 0, 0, 0, 0, 0, 0, 0], "source_docs_file": "Biology.json", "paragraphs": ["GR1 ներառում է մակրոֆագերի և նեյտրոֆիլների մարկերները` Ly6C, Ly6G ,  իսկ CD11b  հանդիսանում է միայն մակրոֆագերին բնորոշ մարկեր: Ըստ  կորիզային մորֆոլոգիայի  տարբերում  են  միելոիդային  սուպրեսորային  բջիջների  2 ենթապոպուլյացիա՝  մոնոցիտիկ  և  գրանուլոցիտիկ:  Մոնոնուկլեար  MDSC-ները համարվում են  «մոնոցիտիկ» և սովորաբար ունենում են   CD11b+, Ly6C+/- և Ly6G- ի  մեծաքանակ  էքսպրեսիայով ֆենոտիպ,  բազմակորիզավոր  MDSC-ները` «գրանուլոցիտ/  նեյտրոֆիլանմաններ»  և  ունենում  են      CD11b+  ,Ly6C+  և  Ly6G-ի ցածրաքանակ էքսպրեսիայով  ֆենոտիպ (Youn et al., 2008): ", "Քաղցկեղով  հիվանդների  մոտ  MDSC-ները,  որպես  կանոն,  նկարագրվում են  հետևյալ  մարկերներով՝ CD11b+CD33+CD34+CD14-HLA-DR: ", "Միելոիդային սուպրեսորային  բջիջները ճնշում  են  իմուն  համակարգը  `ազդելով  և ձեռքբերովի  և  բնածին  իմուն  պատասխանների  վրա:  Տարբեր  կենդանական մոդելներում  և  քաղցկեղով  հիվանդների  մոտ  դիտարկվել  է MDSC-իների առկայությամբ պայմանավորված T-բջջային պրոլիֆերացիայի և ցիտոտոկսիկության  խափանում:  T  բջջային  ընկալիչի  (TCR)    գենետիկական մոդիֆիկացիայով մկների փայծաղի մոնոնուկլեար բջիջները  այդ մոդիֆիկացիային  համապատասխան  սպեցիֆիկ    անտիգենի  առկայությամբ  և ուռուցքակիր մկների  MDSC-ների հետ ինկուբացիայի ենթարկելիս արձանագրվում  է  CD4 և  CD8 լիմֆոցիտների ակտիվացման և պրոլիֆերացիայի   ձախողում (Mazzoni et al., 2002; Sinha et al., 2005):  Մարդկանց ծայրամասային արյունից անջատված MDSC-իների ֆունկցիոնալ ակտիվությունը փորձարկվել  է ոչ  սպեցիֆիկ՝ CD3  և  CD28 հակամարմիններով,  այս պարագայում ցույց  է տրվել, որ միելոիդային սուպրեսորային բջիջները ճնշում են նաև T-բջիջների  ոչ սպեցիֆիկ ակտիվացումը: Մի շարք աշխատություններում in vivo    պայմաններում  ցույց  է  տրված  միելոիդային  սուպրեսորային  բջիջների ֆունկցիոնալ չեզոքացում  տարբեր  քիմիական  կամ  կենսաբանական ակտիվությամբ դեղամիջոցներով, ինչպես օրինակ քեմոթերապեվտիկ դեղամիջոց  Gemcitabine-ը    (Hanh  et  al.,  2009),  GR1+  հակամարմինները  (Sinha  et al.,  2005b):  MDSC-իների  ֆունկցիոնալ  չեզոքացումը  հանգեցնում  է  իմունային էֆֆեկտոր  բջիջների`  Т  լիմֆոցիտների  և  բնական  քիլլերների    ակտիվության վերականգնմանը,  ինչն  էլ  իր  հերթին  նպաստում  է  իմունոթերապեվտիկ միջամտության արդյունավետության բարձրացմանը: ", "Մկների  վրա  կատարված in vivo  հետազոտություններում  ցույց  է  տրված, որ    MDSC-իների  կուտակման  համար  պատասխանատու  գեների,  ինչպիսիք  են STAT3, STAT6 (Kortylewski et al., 2005; Sinha et al., 2005a) 1CD1d (Terabe et al., 2006) ապաակտիվացումը  բերում  է  T  բջիջների  ֆունկցիաների  վերականգնմանը, արդյունքում    ուռուցքի  և/կամ  մետաստազների  առաջխաղացման  նվազմանը: ", "Կախված  տարիքից  քաղցկեղի  առաջացման  բարձր  ռիսկը   մեծահասկաների մոտ կապվում է  նաև MDSC-իների բարձր քանակի հետ (Grizzle et al., 2007): Այս օրինաչափությունը  դիտարկվել է  նաև  կենդանական  մոդելների  վրա, մասնավորապես  ցույց  է  տրվել,  որ  տարեց  մկների  մոտ    փոխպատվաստված ուռուցքների զարգացման  հավանականությունը բարձր  է  ի  համեմատ երիտասարդ մկների (Grizzle et al., 2007): ", "MDSC-ները  խթանում  են  ուռուցքի  աճն  ու  զարգացումը`  ուղղորդելով իմունային պատասխանը 2րդ տիպի զարգացմամբ, որի ժամանակ առավելապես արտադրվում  են  2րդ  խմբի  ցիտոկին  IL10  (Sinha  et  al.,  2007)    և  ընդհակառակը ճնշվում  է  մակրոֆագների  կողմից  արտադրվող  1-ին  խմբի  ցիտոկին  IL12,  որը ինչպես  նշվել  է  խթանում  է  դենդրիտիկ  բջիջների  հասունացումը  և  այլ հակաուռուցքային  մեխանիզմները: ", "MDSC-իների  կողմից  NK  բջիջների  ֆունկցիաների  ճնշմանը  վերաբերվող տվյալները հակասական են: Մի խումբ հետազոտողների կողմից ցույց է տրված, որ    MDSC-ները  չեզոքացնում  են  բնական  քիլլերների  ցիտոտոկսիկությունը` խաթարելով  վերջիններիս  կողմից    IFNµ-ի  արտադրությունը:    Դա  հնարավոր  է միայն  MDSC-իների  և  NK    բջիջների  միջև  ուղղակի  կապի    ստեղծման  դեպքում՝ NKG2D  ընկալիչի  էքսպրեսիան  ճնշելու  միջոցով  (Nefedova  et  al.,  2005;  Xiao  et  al., մակերեսին  դիտարկվում  է      Rae1-ի  էքսպրեսիա,  որը  հանդիսանում  է  լիգանդ NKG2D-ի համար և  ակտիվացնում է  NK բջիջներին:  Ամենայն հավանականությամբ, ստացված տվյալների միջև տարբերությունները կարող են բացատրվել  MDSC-իների  տարբեր սուբպոպուլյացիաների առկայությամբ,  ինչը մեկ  անգամ  ևս  վկայում  է,  որ  MDSC-ները    հանդիսանալով  չհասունացած միելոիդային բջիջների  հետերոգեն  պոպուլյացիա`  կախված  արտաքին միկրոմիջավայրի գործոններից կարող են հանդես  գալ տարբեր  սուպրեսորային մեխանիզմներով: Այսպիսով բնածին իմունիտետը խաթարվում է  մակրոֆագերի կողմից IL12  արտադրությունը  ճնշելու  և  MDSC-իների  կողմից IL10 արտադրությունը  խթանելու  միջոցով,  մյուս  կողմից էլ  NK  բջիջների ցիտոտոկսիկությունը ճնշելով: ", "T-բջիջների սուպրեսիան իրականցվում է մի քանի  տարբեր մեխանիզմներով`  պայամանավորված MSDC-իների  պոպուլյացիաների հետերոգենությամբ:  Ուռուցքային  բջիջների  կողմից  արտադրվող  GMSCF-ի ազդեցությամբ  այս  սուպրեսորային  բջիջները  կուտակվում  են լիմֆային օրգաններում, որտեղ  անմիջականորեն ճնշում են  ալլոանտիգենների առկայությամբ պայմանավորված T  և B բջիջների պրոլիֆերացիան, ինչպես  նաև ցիտոկինների սինթեզը: Այս գործընթացը իրականցվում է արգինազի և թթվածնի ակտիվ  միացությունների (ROS)  արտադրման,  ցիստեին  անփոխարինելի ամինաթթվի  միջավայրից  սպառելու  միջոցով,  ինչպես  նաև  MDSC-ների  կողմից արտազատվող  են  IL10 և  TGFB  ցիտոկինների  ազդեցությամբ Treg-ների ակտիվացման  շնորհիվ:  Ցույց  է  տրված,  որ    T  բջիջների  ընկալիչի    նիտրացման միջոցով խափանվում է անտիգեն սպեցիֆիկ պրոլիֆերացիան (Marigo et al., 2008; Serafini  et  al.,  2008):  Այսպիսով  այս  տվյալները  հիմք  են  տալիս  ասել,  որ միելոիդային սուպրեսորային բջիջները   կարևոր դեր ունեն  իմուն համակարգի համապատասխան բջջային պոպուլյացիաների հակաուռուցքային գործառույթների իրականացումը խաթարելու, ճնշելու գործում: Նկար 3-ում ցույց է  տրված  MDSC-իների կողմից  իրականացվող  հակաուռուցքային  իմուն պատասխանի ձևավորմանն ուղղված     իմունոսուպրեսիվ մեխանիզմները: ", "Նկար 3    MDSC-իների  սուպրեսորային ակտիվության իրականացման մեխանիզմները պատասխան Ցիստեինի սպառում T-բջջային ակտիվացում T-կարգավորիչ բջիջները  (Tregs) Ուռուցքային միկրոմիջավայրում նկարագրված և իմունային թերապիաների  ձախողման  պատճառ  հանդիսացող    մեկ  այլ    իմունոսուպրեսոր գործառույթներով  բջջային պոպուլյացիա են կազմում   T-կարգավորիչ բջիջները: ", "Ուռուցքի  միկրոմիջավայրը    խթանում  է  Treg-ների  ակտիվացումը,  զարգացումը, կազմավորումը  և    ներգրավում  է  ուռուցքի  աճի  և  տարածմանը  նպաստող տարբեր  պրոցեսների  մեջ    (Liu  et  al.,  2008;  Salama  et  al.,  2009):    Treg-ները նկարագրվում  են  որպես  T  բջիջների  պոպուլյացիա,  որ  ազդելով  այլ  բջիջների վրա ճնշում են իմուն պատասխանը (McHugh et al., 2002; Shevach, 2001): Հայտնի է,    որ  նայիվ  CD4  բջիջները  տարբերակվում  են  T-helper  բջիջների  Th1,  Th2,  Th9, Th17  և    Tregs:  Th1,  Th2,  Th9,  Th17  մեծապես  ներգրավված  են  օրգանիզմը ներբջջային պատոգեններից և արտաբջջային մակաբույծներից պաշտպանության  ուղղված  ադապտիվ  իմուն  պատասխանի  ձևավորման  մեջ:  Ի հակառակ  սրա,    Treg  բջջային  պապուլյացիան  առաջնային  նշանակություն  ունի իմուն  համակարգի  հանդուրժողականության    ձևավորման  և  վերոնկարագրված CD4  բջիջների  կողմից  ակտիվացրած  իմուն  պատասխանի  և  բորբոքային պրոցեսների սահմանափակման հարցում (Zheng, 2013):  Ցույց է տրված, որ Treg- ների չեզոքացման արդյունքում գրանցվել է հակաուռուցքային իմունոթերապայի արդյունավետության    բարձրացում:  Treg-ները  CD4+CD25+Foxp3+  բջիջներ  են: "]}