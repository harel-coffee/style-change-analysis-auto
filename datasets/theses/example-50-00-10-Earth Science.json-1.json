{"source_docs_file": "Earth Science.json", "paragraphs": ["Արարատի  մարզի  քաղաքների  բնակչության  միգրացիայի  վերլուծությունը  2002- ժամանակահատվածում  հիմնականում  բնութագրվում  են  Երևանի  հարակից  գոտու քաղաքների համեմատությամբ ՄՍ-ի ավելի բարձր բացասական ցուցանիշներով (տես աղ. Արարատ, Վեդի և Մասիս քաղաքներում. իսկ Արտաշատ քաղաքում, ընդհակառակը, աճել է`  դառնալով  -24,4‰:  Դա  նշանակում  է,  որ  բնակչության  արտահոսքը  մարզկենտրոնից վերջին տարիներին զգալիորեն ավելացել է: ", "-5 -10 -15 -20 -25 -30 -35 Արտաշատ Արարատ -5 -17 -8.6 Մասիս -5.4 -2.5 Նկար  20  Արարատի  մարզի  նախկին  վարչական  շրջանների  գյուղական  բնակչության միգրացիայի սալդոյի գործակիցները 2002-2015թթ.-ին (‰) -8.5 -11.9 -6.9 Արարատի  մարզի  ՆՎՇ-ների  գյուղական  բնակչության  ՄՍ-ի  բացասական գործակիցները  հիմնականում  ցածր  են  ՀՀ  գյուղական  բնակչության  ՄՍ-ի  միջին գործակցից:  Արարատի  մարզի  գյուղական  բնակչության  ՄՍ-ի  ցածր  բացասական ցուցանիշները  մարզի  քաղաքների  համեմատությամբ  մի  կողմից  վկայում  են  գյուղական բնակչության  արտահոսքի  համեմատաբար  փոքր  ծավալների  մասին,  իսկ  մյուս  կողմից մարզի սահմաններում գյուղից-քաղաք բնակչության միգրացիայի գրեթե բացակայության մասին:  Անհրաժեշտ  է  նշել,  որ  նույնիսկ  2007-2011թթ-ին.  Մասիսի  ՆՎՇ-ի  գյուղական բնակչության ՄՍ-ի գործակիցը դրական է եղել (նկ. 20): ", "Արմավիրի  մարզի քաղաքների միգրացիայի վերլուծությունը քննարկվող ժամանակահատվածում  ցույց  է  տալիս,  որ  բոլոր  երեք  քաղաքներում  էլ  նկատվում  է բացասական  ՄՍ-ի  նվազման  միտումներ  (տես  աղ.  3):  Բոլոր  երեք  քաղաքներն  էլ բնութագրվում  են  ՀՀ  քաղաքների  միջին  ցուցանիշից  բարձր  ՄՍ-ի  բացասական գործակցով:  Ընդ  որում,  ՄՍ-ի  բացասական  գործակցի  առավել  բարձր  ցուցանիշներով առանձնանում  է  միագործառութային  Մեծամոր  քաղաքը,  որը  ՀՀ  բնակչության  ՄՍ-ի բացասական  ամենաբարձր  ցուցանիշ  ունեցող  քաղաքներից  մեկն  է  (-21,6‰):  Վերջին տարիներին`  2012-2015թթ.-ին,  Արմավիր  և  Վաղարշապատ  քաղաքների  ՄՍ-ի բացասական  ցուցանիշները  նվազել  են  և  համեմատած  հանրապետության  քաղաքների միջին  տվյալների  հետ`  գրանցել  են  ավելի  փոքր  արժեքներ:  Այսպիսով,  կարող  ենք հետևություն  անել,  որ  Արմավիրի  մարզի  քաղաքները  ևս  բնութագրվում  են  ոչ բարենպաստ  միգրացիոն  ռեժիմով,  քանի  որ  միգրացիայի  շնորհիվ  քաղաքների բնակչության թվի նվազումը ընդունել է բավական մեծ չափեր և ունի կայուն բնույթ: ", "Պատկերը լրիվ  այլ  է  Արմավիրի  մարզի  գյուղական  բնակչության  դեպքում:  Ի տարբերություն  մարզի  քաղաքային  բնակչությանը,  գյուղական  բնակչության  ՄՍ-ի բացասական  գործակիցները  ամբողջ  վերլուծվող  ժամանակահատվածում  բավականին ցածր  են  հանրապետության  գյուղական  բնակչության  ՄՍ-ի  միջին  գործակիցներից  (նկ. գործակիցը  նույնիսկ  դրական  է  եղել`  3.3‰:  Գյուղական  բնակչության  արտահոսքի մասշտաբները  վերջին  տարիներին  ավելացել  է  հատկապես  Բաղրամյանի  ՆՎՇ-ում: ", "Մարզի  քաղաքների  և  տարածաշրջանների  գյուղական  բնակչության  միգրացիայի համադրված  վերլուծությունը  վկայում  է  այն  մասին,  որ  մարզի  ներսում  միգրացիոն տեղաշարժերը աննշան են (նկ. 21): ", "-5 -10 -15 -20 -25 -30 Արմավիր Բաղրամյան Էջմիածին -2.7 -12.9 -1.6 -4.5 -3.5 -12.6 -2.1 -3.3 Նկար 21 Արմավիրի մարզի նախկին վարչական շրջանների գյուղական բնակչության միգրացիայի սալդոյի գործակիցները 2002-2015թթ.-ին (‰) Կոտայքի  մարզում  ուսումնասիրվող  ժամանակահատվածի  առաջին  տարիներին քաղաքների  բնակչության  ՄՍ-ի  բացասական  գործակիցների  միջև  տարբերությունները մեծ չեն եղել (բացառությամբ Ծաղկաձոր քաղաքի), իսկ գործակիցները մի փոքր են բարձր եղել  հանրապետության  քաղաքների  միջին  գործակցից (տես  աղ.  3):  Հաջորդ ժամանակահատվածում  (2007-2015թթ.),  այդ  գործակիցները  նախ  բարձրանում  են,  իսկ հետո  նվազում`  որպես  կանոն  գերազանցելով  ՀՀ  քաղաքների  ՄՍ-ի  բացասական  միջին գործակցին: ՄՍ-ի բացասական ցուցանիշը բարձր է եղել Եղվարդ քաղաքում, իսկ վերջին տարիներին`  Բյուրեղավանում  և  Հրազդանում:  Ծաղկաձոր  քաղաքի  ՄՍ-ի  գործակցի հետագծի  գրաֆիկը  էապես  տարբերվում  է  մարզի  մնացած  քաղաքներից`  իր  ՄՍ-ի բացասական գործակիցի աննշան փոփոխությամբ: ", "Չնայած  Կոտայքի  մարզի  բոլոր  ՆՎՇ-ների  գյուղական  բնակչության  ՄՍ-ի գործակիցները  բացասական  են,  սակայն  դրանք  հանրապետության  գյուղական բնակչության  միջին  գործակցի  համեմատությամբ  ցածր  են:  Բացառություն  է  կազմում միայն  Հրազդանի  ՆՎՇ-ն,  որտեղ  2007-2011թթ.-ին  գյուղական  բնակչության  ՄՍ-ի բացասալան գործակիցը եղել է շատ բարձր` -27.3‰ (նկ. 22): ", "Ինչպես Երևանի հարակից գոտու մյուս մարզերում, Կոտայքի մարզում ևս քաղաքային և  գյուղական  բնակչության  ՄՍ-ի  բացասական  ցուցանիշներն  ամբողջ  վերլուծվող ժամանակահատվածում  վկայում  են  ներմարզային  միգրացիոն  տեղաշարժերի  գրեթե բացակայության մասին: Միգրացիոն հոսքերի հիմնական զանգվածները ընթանում են ՀՀ սահմաններից  դուրս,  իսկ  փոքր  մասը  ուղղված  են  դեպի  Երևան:  Ինչպես  Երևանի հարակից  գոտու  այլ  մարզերում,  Կոտայքի  մարզում  էլ  գրեթե  բոլոր  տարածաշրջանների գյուղական բնակչության ՄՍ-ի բացասական գործակիցները աճել են վերջին տարիներին: ", "-5 -10 -15 -20 -25 -30 Հրազդան Կոտայք -5.1 -27.3 -10.4 -4 -0.2 -4.2 Նաիրի -5.4 -1.8 -5.6 Նկար 22. Կոտայքի մարզի նախկին վարչական շրջանների գյուղական բնակչության միգրացիայի սալդոյի գործակիցները 2002-2015թթ.-ին (‰) միգրացիայի տարածաժամանակային վերլուծությունը Ի  տարբերություն  Երևանի  հարակից  գոտու  մարզերի,  որոնց  բնակավայրերը, գտնվելով  Երևանի  անմիջական  ազդեցության  գոտում,  միմյանց  հետ  թույլ  են փոխկապակցված,  ՀՀ  ծայրամասային  գոտու  մարզերի  տարածքներում  ձևավորվում  են զարգացվածության  տարբեր  աստիճաններում  գտնվող  տարածաշրջանային  (մարզային) տարաբնակեցման համակարգեր: Դրանք միմյանցից տարբերվում են իրենց տարածքային կառուցվածքով,  տարբեր  տիպի  և  մեծության  բնակավայրերի  համամասնությամբ, տարածաշրջանային  կենտրոնի (մարզկենտրոնի)  մեծությամբ,  համակարգաստեղծ կապերի  ինտենսիվությամբ [61]:  Դրանք  բոլորը  ազդում  են  մարզի  բնակչության միգրացիաների ուղղությունների և մասշտաբների վրա: Ընդ որում, Երևանին հարակից և նրա  անմիջական  ազդեցության  գոտում  գտնվող  մարզերի  բնակավայրերի  բնակչության միգրացիոն  ճնշումը  Երևանի  նկատմամբ  անհամեմատ  թույլ  է,  քան  հեռավոր  մարզերի քաղաքային և գյուղական բնակավայրերինը: Դա բացատրվում է նրանով, որ ինչպես ցույց է տալիս Երևանին ոչ հարակից, այսինքն ծայրամասային գոտու քաղաքների և ՆՎՇ-ների գյուղական  բնակչության  միգրացիոն  տեղաշարժերի  միաժամանակյա  վերլուծությունը` դրանց մարզկենտրոններն ու մարզի այլ քաղաքները սոցիալ-տնտեսական փոքր  ներուժի պայմաններում  գյուղական  բնակչության  համար  գրավիչ  չեն  դառնում  և  չեն  ստեղծում իրենց սեփական միգրացիոն ձգողական դաշտերը: ", "Վերլուծության  համար  առնձնացված  երկրորդ  գոտին  ընդգրկում  է  Երևանի նկատմամբ  ծայրամասային  դիրք  ունեցող`  Գեղարքունիքի,  Լոռու,  Շիրակի,  Սյունիքի, Վայոց Ձորի և Տավուշի մարզերը: ", "Գեղարքունիքի  մարզի  բոլոր  հինգ  քաղաքներն  էլ  ՆՎՇ-ների  կենտրոններ  են  և բնութագրվում  են  ՄՍ-ի  բացասական  գործակիցների  տարբեր  մեծություններով  և փոփոխությունների  բնույթով:  Եթե  հետազոտվող  ժամանակահատվածի  սկզբնական փուլում՝  2002-2007թթ.-ին,  ՄՍ-ի  բացասական  գործակիցները  բարձր  էին  Ճամբարակ  և Սևան  քաղաքներում,  իսկ  ամենացածրը`  Վարդենիս  և  Գավառ  քաղաքներում,  ապա հետագա  տարիներին  Ճամբարակի,  Սևանի  և  Վարդենիսի  բնակչության  ՄՍ-ի բացասական  գործակիցները  նվազել  են,  իսկ  Գավառ  և  Մարտունի  քաղաքներում ընդհակառակը`  բարձրացել (աղ.  4):  Ողջ  հետազոտվող  ժամանակահատվածում քաղաքներից  ՄՍ-ի  բացասական  ամենաբարձր  ցուցանիշներն  ունի  Մարտունի  քաղաքը: ", "Ամբողջ  ժամանակահատվածում  Գեղարքունիքի  մարզի  քաղաքների  ՄՍ-ի  միջին բացասական գործակիցն ընդհանուր առմամբ մոտ է եղել հանրապետության քաղաքների միջին գործակցին: ", "Մարզի  ՆՎՇ-ների  գյուղական  բնակչության  ՄՍ-ի  բացասական  գործակիցները հիմնականում ցածր են ՀՀ ամբողջ գյուղական բնակչության և այլ մարզերի ՆՎՇ-ների մի մասի  գյուղական  բնակչության  միջին  գործակիցներից:  Նույնիսկ  Կրասնոսելսկի  ՆՎՇ-ում ՄՍ-ի  գործակիցներն  ունեցել  են  դրական  արժեքներ  (նկ.  23):  Մարզի  բոլոր  ՆՎՇ-ների (բացառությամբ  Կրասնոսելսկի) գյուղական բնակչության  ՄՍ-ի բացասական գործակիցները  հետազոտվող  ժամանակահատվածի  ընթացքում  աճել  են,  որը  վկայում  է մարզի գյուղական բնակչության արտահոսքի մասշտաբների ավելացման մասին: ", "Աղյուսակ 4 ՀՀ ծայրամասային գոտու քաղաքների բնակչության միգրացիայի սալդոյի գործակիցներն ըստ ժամանակահատվածների (‰) Քաղաքներ Գավառ Ճամբարակ Մարտունի Սևան Վարդենիս Վանաձոր Ալավերդի Ախթալա Թումանյան Շամլուղ Սպիտակ Ստեփանավան Տաշիր Գյումրի Մարալիկ Արթիկ Կապան Քաջարան Գորիս Մեղրի Ագարակ Սիսիան Եղեգնաձոր Վայք Ջերմուկ Իջևան Դիլիջան Նոյեմբերյան Բերդ Այրում -11,8 -15,3 -13,6 -13,8 -11,2 -19,8 -18,1 -17,4 -15,6 -16,1 -21,6 -17,6 -19 -16,2 -21,8 -17,9 -10,1 -11,2 -11,4 -8,2 -14,1 -12,6 -8,6 -15,1 -4,8 -1,9 -3,7 -0,3 -17,9 -6,9 -18,5 -5,8 -4,2 -12,3 -5,8 -4,3 -13,9 -11 -6,2 -6,5 -11,5 -9,7 -6,4 -13,9 -3,6 -7,2 -6,5 -3 -10 -3,5 -12,8 -11,8 -14,6 -8,4 -2,9 -20,4 -5,6 -18,9 -13,2 -12 -16,2 -16,4 -14,7 -26 -23,9 -10,2 -18 -20,8 -27,6 -23,4 -27,6 -20,1 -28,3 -22 -10,9 -13,6 -13,6 -11,8 -14,4 -14,9 -10,5 -9,6 -13,1 -3,6 Որպես  կանոն,  մարզի  ՆՎՇ-ների  շրջկենտրոն-քաղաքների  բնակչության  ՄՍ-ի բացասական  գործակիցները  զգալիորեն  բարձր  են  համապատասխան  ՆՎՇ-ների գյուղական բնակչության միջին գործակիցներից, ինչը վկայում  է  մարզի և նրա առանձին շրջանների  ներսում  ներքին  միգրացիայի  գրեթե  ամբողջական  բացակայության  մասին: ", "Ինչպես  ՀՀ  այլ  մարզերում,  այստեղ  ևս  միգրացիաները  մեծամասամբ  ուղղված  են  ՀՀ սահմաններից դուրս, իսկ փոքր քանակությամբ` Երևան և նրա մերձակա բնակավայրեր: ", "Բնակչության  միգրացիոն  տեղաշարժերը  էական  ազդեցություն  չեն  թողնում  մարզի տարաբնակեցման  համակարգի  կառուցվածքի  վրա  և  այն  շարունակում  է  մնալ բազմակենտրոն և թույլ ձևավորված: ", "-5 -10 -15 -20 -25 -30 Գավառ Կրասնոսելսկ Մարտունի Սևան Վարդենիս -2.1 -7 -11 -13.3 -3.6 -3.4 -8.4 -2.1 -4.3 -3.5 -0.7 -6.5 -9.5 Նկար 23. Գեղարքունիքի մարզի նախկին վարչական շրջանների գյուղական բնակչության միգրացիայի սալդոյի գործակիցները 2002-2015թթ.-ին (‰) Բնակչության  միգրացիոն  տեղաշարժերի  առումով  առանձնապես  աննպաստ իրավիճակ  է  ստեղծվել  Լոռու  մարզում:  Բավական  է  նշել,  որ  քննարկվող  ամբողջ ժամանակահատվածի  կտրվածքով  ՄՍ-ի  ամենաբարձր  բացասական  գործակիցներ ունեցող ՀՀ 5 քաղաքներից երեքը գտնվում են մարզի տարածքում՝ Վանաձորը            (- բնակչության  ՄՍ-ի  բացասական  գործակիցները  բարձր  են  եղել  հատկապես  2002- տարիներին  ՄՍ-ի  բացասական  գործակիցը  բոլոր  քաղաքներում  համեմատաբար  նվազել է, թեև Վանաձոր, Թումանյան, Տաշիր և Շամլուղ քաղաքներում այն շարունակում է մնալ բավականին բարձր:  Փաստորեն, միգրացիոն լարվածությունը մեծանում է հանքագործական  արդյունաբերության  փոքր  կենտրոններում`  (Թումանյան,  Շամլուղ), որտեղ  տնտեսական  հիմքը  կազմող  արդյունաբերական  միակ  ձեռնարկությունը չաշխատելու  պարագայում  մեծ  չափերի  է  հասնում  գործազրկությունը`  հետևաբար  նաև արտագաղթը:  Վանաձոր  քաղաքի  բնակչության  արտահոսքի  մեծ չափերը  ողջ ժամանակահատվածում  պայմանավորված  է  քաղաքի  մեծ  թվով  արդյունաբերական ձեռնարկությունների  փակման  և  դրա  հետ  կապված  գործազրկության  զգալի  չափերի հետ: ", "Միևնույն  պրոբլեմային  իրավիճակն  է  ստեղծվել  նաև  Լոռու  մարզի  ՆՎՇ-ների գյուղական  բնակչության  միգրացիոն  տեղաշարժերում:  Ինչպես  երևում  է  նկար  24-ից` քննարկվող  ժամանակահատվածի  գրեթե  բոլոր  տարիներին  մարզի  գյուղական բնակչության  ՄՍ-ի  բացասական  գործակիցները  բարձր  են  ՀՀ  գյուղական  բնակչության միջին ցուցանիշից: ", "-5 -10 -15 -20 -25 -30 -35 -40 -45 Գուգարք Թումանյան Սպիտակ Ստեփանավան Տաշիր -17.5 -25.9 -23.7 -13.7 -22.1 -3.7 -18 -12.9 -10.3 -16 -26 -17 -20 -30.6 -43 Նկար 24. Լոռու մարզի նախկին վարչական շրջանների գյուղական բնակչության միգրացիայի սալդոյի գործակիցները 2002-2015թթ.-ին (‰) Ընդ  որում,  եթե  քննարկվող  ժամանակահատվածում  Գուգարքի  և  Տաշիրի  ՆՎՇ-ների գյուղական  բնակչության  ՄՍ-ի  բացասական  գործակիցները  զգալիորեն  բարձրացել  են, ապա  Թումանյանի  և  Սպիտակի  ՆՎՇ-ում  նվազել  են,  իսկ  Ստեփանավանինը`  մնացել անփոփոխ:  Հատկապես  մտահոգիչ  է  սահմանամերձ  Տաշիրի  ՆՎՇ-ի  գյուղական բնակչության  արտահոսքի  մեծ  ծավալները:  Բավական  է  նշել,  որ  ՄՍ-ի  գործակիցը  2012- թույլ  է  ներկայացված  ներմարզային  միգրացիոն  տեղաշարժերը,  չնայած`  Երևանից ունեցած մեծ հեռավորությանը և Վանաձոր մարզկենտրոնի առկայությանը: ", "Բնակչության միգրացիոն հիմնախնդիրները բավականին սուր են դրսևորվում նաև ՀՀ հյուսիսային մասում գտնվող մեկ այլ՝ Շիրակի մարզում: Մարզի բոլոր երեք քաղաքների՝ Գյումրի,  Արթիկի  և  Մարալիկի  բնակչության  ՄՍ-ի  բացասական  գործակիցները  ողջ ժամանակահատվածի  կտրվածքով  գերազանցում  են  ՀՀ  քաղաքների  միջին  ցուցանիշին (տես  աղ.  4):  Ընդ  որում,  ՄՍ-ի  ամենաբարձր  բացասական  գործակիցն  ունի  Մարալիկը, որը  նաև  ՀՀ  քաղաքների  թվում  ամենաբարձր  ցուցանիշներից  է:  Այն  բարձր  է  եղել հատկապես 2007-2011թթ.-ին`          -28.3‰: Մարզի երեք քաղաքների ՄՍ-ի բացասական գործակիցները քննարկվող ժամանակահատվածի վերջին տարիներին նվազել են, սակայն շարունակում  են  դեռևս  մնալ  բարձր,  հետևաբար  կարելի  է  փաստել,  որ  Շիրակի  մարզի քաղաքները  միգրացիայի  ազդեցությամբ  տարեցտարի  կորցնում  են  իրենց  բնակչության զգալի հատված և զրկվում են քաղաքների սոցիալ-տնտեսական զարգացման համար շատ կարևոր մարդկային ռեսուրսներից: ", "Շիրակի մարզի ՆՎՇ-ների գյուղական բնակչության միգրացիայի վերլուծությունը ցույց է  տալիս,  որ  2002-2015թթ.-ին  ՄՍ-ի  բացասական  գործակիցները  զգալիորեն  աճել  են Ախուրյանի և Արթիկի ՆՎՇ-ներում, իսկ ավելի փոքր չափով` Ամասիայի ՆՎՇ-ում (նկ. 25): ", "Միևնույն  ժամանակ  նշված  ժամանակահատվածում  մի  փոքր  նվազել  է  Անիի  և  Աշոցքի ՆՎՇ-ների  գյուղական  բնակչության  ՄՍ-ի  բացասական  գործակիցները:  Ընդհանուր առմամբ,  ողջ  ժամանակահատվածի  կտրվածքով  մարզի  գյուղական  բնակչության  ՄՍ-ի բացասական  ցուցանիշները  գերազանցում  են  ՀՀ  գյուղական  բնակչության  միջին ցուցանիշին: ", "-5 -10 -15 -20 -25 -30 -35 -40 Ախուրյան Ամասիա -7.2 -19.5 -19.5 -4.4 -23.4 -6 Աշոցք -13 -26.2 -3 Անի -9.9 -20.6 -7.2 Արթիկ -7.8 -34.1 -21.4 Նկար 25 Շիրակի մարզի նախկին վարչական շրջանների գյուղական բնակչության միգրացիայի սալդոյի գործակիցները 2002-2015թթ.-ին (‰) Շիրակի  մարզի  քաղաքների  և  ՆՎՇ-ների  գյուղական  բնակչության  միգրացիոն տեղաշարժերի  համատեղ  վերլուծությունը  ևս  վկայում  է,  որ  ներմարզային  միգրացիոն տեղաշարժերը  շատ  թույլ  են  ներկայացված:  Ընդ  որում,  ինչպես  և  Վանաձորը  Լոռու մարզի դեպքում, Գյումրին ևս հետխորհրդային տարիներին դադարել է Շիրակի մարզի այլ բնակավայրերի  բնակչության  համար  միգրացիոն  ձգողական  կենտրոն լինել:  ՀՀ մեծությամբ երկրորդ և երրորդ քաղաքները հետխորհրդային տարիներին կորցրել  իրենց մշտական բնակչության գրեթե կեսը, որն աննախադեպ է հանրապետության քաղաքների թվում:  Գյումրիից  բնակչության  մեծ  արտահոսքը  միայն  երկրաշարժի  հետևանքներով  չի բացատրվում, դրան  նպաստել է նաև տասնյակ արդյունաբերական ձեռնարկությունների փակման  հետևանքով  գործազրկության  աճը  և  բնակչության  աղքատացումը:  Ներկա պահին գերակշռում են բնակչության արտաքին միգրացիաները: ", "Սյունիքը և Վայոց Ձորը ծայրամասային գոտու առավել լեռնային և թույլ բնակեցված մարզերն  են:  Նշված  մարզերում  ձևավորվող  տարաբնակեցման  համակարգերն առանձնանում  են  բնակավայրերի  փոքրությամբ  և  ոչ  մեծ  խտությամբ,  ինչպես  նաև` մարզկենտրոնների  անբավարար  զարգացմամբ:  Վերը  նշված  գործոնները  որոշակի ազդեցություն  են  թողնում  տվյալ  մարզերի  բնակչության  միգրացիոն  տեղաշարժերի ուղղությունների և մասշտաբների վրա: ", "Ինչպես  ցույց  են  տալիս  Սյունիքի  քաղաքների  բնակչության  միգրացիաների վերլուծությունը  2002-2015թթ.-ի  համար,  կախված  քաղաքների  աշխարհագրական դիրքից,  մեծությունից,  գործառույթներից  և  ՏՀ-ում  զբաղեցրած  տեղից`  փոխվում  են ինչպես միգրացիաների ուղղությունները, այնպես էլ մասշտաբները, որն արտահայտվում է  ՄՍ-ի  գործակիցներում  (տես  աղ.  4):  Մարզի  բոլոր  քաղաքներում,  վերլուծվող ժամանակահատվածի  սկզբնական  տարիներին  նկատվում  է  ՄՍ-ի  բացասական գործակցի  աճ,  իսկ  վերջին  տարիներին`  նվազում:  Վերլուծություններում  չենք  ընդգրկել մոտ 300 բնակչություն և մարզի այլ քաղաքների համեմատությամբ միգրացիայի աննշան բացարձակ  ցուցանիշներ  ունեցող  Դաստակերտ  քաղաքը:  Քաղաքների  մեծ  մասում  ՄՍ-ի բացասական  գործակիցները  փոքր-ինչ  ավելի  ցածր  են,  քան  ՀՀ  քաղաքների  միջին ցուցանիշներն  են:  Դա  բացատրվում  է  նրանով,  որ  մարզի  քաղաքներում  (Քաջարան, Ագարակ)  հանքագործական  արդյունաբերության  զարգացումը  նոր  աշխատատեղեր  է ստեղծում  ոչ  միայն  նշված  քաղաքներում,  այլև  նաև  մարզի  այլ  քաղաքներում:  Նոր աշխատատեղերի  ստեղծմանը  նպաստում  են  նաև  մարզի  այլ  բնական  հարուստ ռեսուրսների  (ջրաէներգետիկ,  ռեկրեացիոն  և  այլն)  և  Իրանի  հետ  առևտրատնտեսական և տրանսպորտային կապերի զարգացումը: ", "Մարզի չորս ՆՎՇ-ների գյուղական բնակչության ՄՍ-ի գործակիցների վերլուծությունը քննարկվող  ժամանակահատվածում  ցույց  են  տալիս,  որ  Կապանի  և  Մեղրու  ՆՎՇ-ների գյուղական  բնակչության  ՄՍ-ի  բացասական  գործակիցներն  աճի  միտումներ  են դրսևորում,  իսկ  Սիսիանի  և  Գորիսի  ՆՎՇ-ներում՝  ընդհակառակը,  նվազման  միտումներ (նկ. 26): ", "-5 -10 -15 -20 -25 -30 Կապան -2.5 -10.5 Գորիս -9.1 -2.3 -7.9 Մեղրի -8.9 -11.2 Սիսիան -6.3 -19 -3.6 Նկար 26. Սյունիքի մարզի նախկին վարչական շրջանների գյուղական բնակչության միգրացիայի սալդոյի գործակիցները 2002-2015թթ.-ին (‰) Վերջին տարիներին նույնիսկ Կապանի և Մեղրու ՆՎՇ-ների գյուղական բնակչության ՄՍ-ի  գործակիցները  ավելի բարձր են եղել  ՀՀ  գյուղական բնակչության համապատասխան  միջին  ցուցանիշից:  Սա  իհարկե  խիստ  մտահոգիչ  է`  հաշվի  առնելով նշված  ՆՎՇ-ների  գյուղական  բնակչության  ցածր  խտությունը,  գյուղերի  ոչ  մեծ մարդաշատությունը,  բնակչութան  ցածր  բնական  աճը: ", "Մեծ  թվով  գյուղական բնակավայրեր վերացման եզրին են: ", "Մարզի քաղաքների և ՆՎՇ-ների գյուղական բնակչության միգրացիոն տեղաշարժերի համադրված  վերլուծությունը  ցույց  է  տալիս,  որ  այս  հեռավոր  շրջանում  ևս  թույլ  է դրսևորվում  ներմարզային  միգրացիոն  կապերը:  Սյունիքում  բացակայում  են  միգրացիոն ձգողական  տեղական կենտրոնները, որը բացասաբար է  անդրադառնում ռազմավարական  նշանակություն  ունեցող  և  ռեսուրսներով  բավարար  ապահովված մարզի  սոցիալ-տնտեսական  զարգացման  վրա  [39]:  Մարզի  միգրանտների  մեծ  մասը մեկնում  են  երկրից,  իսկ  կրթություն  ստացող  երիտասարդների  համար  միգրացիոն գրավչությունը շարունակում է պահպանել մայրաքաղաք Երևանը: ", "Վայոց  Ձորի  մարզի  քաղաքներում  քննարկվող  ժամանակահատվածի  սկզբնական տարիներին  ՄՍ-ի  բացասական  գործակիցներն  եղել  են  նույնիսկ  ավելի  ցածր,  քան  ՀՀ քաղաքների  միջին  ցուցանիշն  է,  սակայն  հետագա  տարիներին  գործակցի  աճի  հետ կապված դրանք սկսում են գերազանցել միջին ցուցանիշին (տես աղ. 4): Իհարկե, մարզի քաղաքների  ՄՍ-ի  բացասական  գործակցի  աճը  նոսր  բնակեցված  և  գյուղաբնակ  մարզի համար  խիստ  մտահոգիչ  է:  Միգրացիայի  ձգողական  տեղական  կենտրոնների բացակայության  պայմաններում  միգրանտները  հիմնականում  մեկնում  են  մարզի սահմաններից դուրս: ", "Վայոց  Ձորի  մարզի  Եղեգնաձորի  և  Վայքի  ՆՎՇ-ների  գյուղական  բնակչության  ՄՍ-ի բացասական  գործակիցները  բավականին  մոտ  են  հանրապետության  գյուղական բնակչության  համապատասխան  միջին  ցուցանիշին (նկ.  27):  Ընդ  որում,  ի տարբերություն մարզի քաղաքների, քննարկվող ժամանակահատվածում նկատելի է ՄՍ-ի բացասական  գործակցի  աննշան  նվազում:  Մարզի  ՆՎՇ-ների  գյուղական  բնակչության ՄՍ-ի  բացասական  գործակիցներն  ավելի  փոքր  են,  քան  քաղաքներինը,  որը  վկայում  է մարզի սահմաններում գյուղից քաղաք միգրացիայի գրեթե բացակայության մասին: ", "-5 -10 -15 -20 -25 -30 Եղեգնաձոր -9.4 -7.5 -8.5 Վայք -9.6 -19.2 -7.7 Նկար 27 Վայոց Ձորի մարզի նախկին վարչական շրջանների գյուղական բնակչության միգրացիայի սալդոյի գործակիցները 2002-2015թթ.-ին, (‰) Ծայրամասային  գոտում  բնակչության  միգրացիոն  տեղաշարժերի  առանձնահատուկ իրավիճակ  է  ստեղծվել  Տավուշի  մարզում:  Սահմանամերձ,  լեռնային  և  անտառապատ այս  մարզում  խոշոր  քաղաքային  կենտրոնի  բացակայության  պայմաններում  կարևոր նշանակություն  է  ստանում  նախկին  շրջկենտրոնների  զարգացումը:  Այս  տեսակետից հարաբերականորեն դրական պետք է համարել, որ քննարկվող ժամանակահատվածի մեծ մասում  մարզի  քաղաքներից  երեքը`  Դիլիջանը,  Իջևանը  և  Բերդը  ՀՀ  այն  քաղաքների շարքում  են,  որոնք  քննարկվող  ժամանակահատվածում  ունեցել  են  ՄՍ-ի  ամենացածր բացասական  գործակիցները:  Ընդ  որում,  Տավուշի  մարզի  քաղաքները  (բացառությամբ Այրումի)  ՀՀ-ում  այն  եզակի  քաղաքներից  են,  որոնք  2007-2011թթ.-ին  ունեցել  են բնակչության  միգրացիայի  դրական  սալդո  (տես  աղ.  4):  Սակայն  պատկերը  զգալիորեն փոխվեց  վերջին  տարիներին,  երբ  բնակչության  արտահոսքի  հետ  կապված  բոլոր քաղաքների  բնակչության  ՄՍ-ի  գործակիցները  դարձան  բացասական:  Մարզի քաղաքներից  միգրացիոն  տեղաշարժերի  առումով  առավել  լավ  վիճակում  են  գտնվում Դիլիջան  և  Իջևան  քաղաքները:  Վերջին  տարիներին  Դիլիջան  քաղաքում  կուրորտային գործառույթների  հետ  մեկտեղ  կրթական  և  բանկային  գործառույթների  զարգացումը որոշակի  միգրացիոն  ձգողական  դաշտ  ձևավորեց:  Մարզի  բնակչության  համար տեղական ձգողական դաշտ է ստեղծել նաև մարզկենտրոն Իջևանը` շնորհիվ վարչական- կազմակերպչական  և  բարձրագույն  կրթության  նոր  գործառույթների  զարգացմամբ: ", "Տավուշի  մարզի  քաղաքները,  թերևս  բացի  Դիլիջանից,  իրենց  սոցիալ-տնտեսական զարգացման մակարդակով ամենևին էլ գրավիչ չեն այլ բնակավայրի բնակիչների համար, այդ իսկ պատճառով  2007-2011թթ.-ին գրանցված ՄՍ-ի  դրական ցուցանիշները կարծում ենք  կապված է  քաղաքների  մշտական  բնակչության  վերաբերյալ  ընթացիկ հաշվառումների ժամանակ ստացված տվյալների անճշտությունների հետ: ", "Տավուշի  մարզի  բոլոր  երեք  ՆՎՇ-ների  գյուղական  բնակչության  ՄՍ-ի  բացասական գործակիցները քննարկվող ժամանակահատվածում նվազել են, ընդ որում եթե Իջևանի և Նոյեմբերյանի  ՆՎՇ-ներում  այն  դրսևորվել  է  զգալի,  ապա  Տավուշի  ՆՎՇ-ում՝  աննշան չափով (նկ. 28): Ընդհանուր առմամբ քննարկվող ողջ ժամանակահատվածում գյուղական բնակչության միգրացիոն տեղաշարժերի առավել վատ վիճակ է ստեղծվել Տավուշի ՆՎՇ- ում, որտեղ ՄՍ-ի բացասական գործակիցը զգալիորեն գերազանցում է մարզի մյուս երկու ՆՎՇ-ների  և  ՀՀ  գյուղական  բնակչության  միջին  գործակիցներին:  Տավուշի  գյուղական բնակչության  արտահոսքը  խիստ  մտահոգիչ  է,  քանի  որ  դրանց  մեծ  մասը  ապրում  են սահմանամերձ գյուղական բնակավայրերում: ", "-5 -10 -15 -20 -25 -30 Իջևան -10.7 -10.1 -2.1 Նկար 28 Տավուշի մարզի նախկին վարչական շրջանների գյուղական բնակչության միգրացիայի սալդոյի գործակիցները 2002-2015թթ.-ին, (‰) Տաուշ -12.6 -16.9 -11.8 Նոյեմբերյան -23.7 -7.4 -5.3 Ամփոփելով  2002-2015թթ.-ին  Երևանի,  նրան  հարակից  և  ծայրամասային  գոտիների մարզերի  քաղաքների  և  ՆՎՇ-ների  գյուղական  բնակչության  ՄՍ-ի  գործակիցների տարածաժամանակային վերլուծությունը` կարելի է կատարել հետևյալ եզրահանգումներն ու հետևությունները. նվազել է Երևան քաղաքի և ՀՀ բոլոր մարզերի և՛ քաղաքային, և՛ գյուղական բնակչության թվաքանակը, սակայն դա տարբեր գոտիների և դրանցում գտնվող մարզերի քաղաքային և գյուղական բնակչության մակարդակով արտահայտվել է տարբեր ինտենսիվությամբ: ", "գոտու Լոռու և Շիրակի մարզերի քաղաքներում: Աղետի գոտում գտնվող նշված մարզերը ՀՀ  մարզերի  թվում  առանձնանում  են  նաև  գործազրկության  և  աղքատության  առավել բարձր  ցուցանիշներով:  Ընդ  որում,  դա  վերաբերում  է  ոչ  միայն  միագործառութային արդյունաբերական  քաղաքներին,  այլև  Գյումրի  և  Վանաձոր  մարզկենտրոններին,  որոնց բնակչության  ՄՍ-ի  բացասական  գործակիցները  ամենաբարձրներից  են:  Մի  քանի մարզերի  (Վայոց  Ձոր  և  Տավուշ)    քաղաքներում  նկատվում  է  այն  միտումը,  որ  2012- որ վերջին տարիներին բնակչության արտահոսքը այդ քաղաքներից ավելացել է: ", "բացասական  գործակիցները  համեմատաբար  ցածր  են  Երևանի  հարակից  գոտու մարզերի  գյուղական  բնակավայրերում:  Մասնավորապես,  ամբողջ  ժամանակահատվածի համար ամենացածրը Մասիսի, Էջմիածնի և Կոտայքի ՆՎՇ-ների գյուղական բնակչության ՄՍ-ի  գործակիցներն  են:  Թերևս,  դա  պայմանավորված  է  մայրաքաղաքի  մոտիկությամբ, որն իրենից ենթադրում է սերտ սոցիալ-տնտեսական կապեր, գյուղմթերքի իրացման  մեծ շուկայի առկայություն, Երևանում աշխատելու հնարավորություն և այլն: ", "ամենաբարձրն են ծայրամասային գոտու Լոռու մարզի Տաշիրի և Գուգարքի ՆՎՇ-ների և Շիրակի  մարզի  Արթիկի  ՆՎՇ-ի  գյուղական  բնակավայրերում:  Ընդ  որում,  Լոռու  մարզի քաղաքային և գյուղական բնակչության ՄՍ-ի բացասական գործակիցները շատ բարձր են բոլոր տարիներին: մեն տարի միգրացիայի միջոցով արագ տեմպերով նվազում է մարզի և՛ քաղաքային, և՛ գյուղական բնակչությունը: ", "բնակչության  միգրացիայի  տարածաժամանակային  վերլուծությունը  ցույց  է  տալիս,  որ գոտիների և մարզերի ներսում միջբնակավայրային միգրացիոն կապերը բացակայում են կամ  շատ  թույլ  են  արտահայտվում,  հետևաբար  ներքին  միգրացիաները  գլխավորապես ուղղված են դեպի մայրաքաղաք Երևան: ", "ձևավորող տեղական գործոններն ու հիմնախնդիրները Բնակչության ներքին և արտաքին միգրացիաների պատճառահետևանքային կապերի խորը  և  բազմակողմանի  ուսումնասիրությունների  համար  անհրաժեշտ  փաստական- վիճակագրական  նյութերը  մարզերի  և  հատկապես  բնակավայրերի  կտրվածքով  խիստ անբավարար  են:  Ուստի,  նպատակ  ունենալով  բացահայտել  բնակչության  միգրացիոն հոսքերի  ձևավորման  վրա  ազդող  տեղական-բնակավայրային  գործոններն  ու հիմնախնդիրները` անհրաժեշտություն է առաջանում կատարել սոցիալ- աշխարհագրական  դաշտային  լայնածավալ  հետազոտություն:  Այդպիսի  հետազոտություն կատարվել  է  մեր  կողմից  18  քաղաքային  և  42  գյուղական  բնակավայրերում,  որի  մասին մանրամասն  խոսել  ենք  սույն  աշխատանքի  2.3  բաժնում:  Ի  տարբերություն համապետական  բնույթի  հիմնախնդիրների  և  գործոնների`  տեղական-բնակավարային բնույթի  հիմնախնդիրներն  ու  գործոնները  կարող  են  համայնքի  բնակչության  մոտ առաջացնել  միգրացիոն  տրամադրվածություններ  ոչ  միայն  արտագաղթի,  այլև  ներքին կամ միջբնակավայրային միգրացիաների հանդեպ: ", "Բնակչության միգրացիոն  տրամադրվածությունները  և  դրանց  վրա  ազդող գործոնները  փոփոխվում  են  ինչպես  ըստ  առանձին  մարզերի,  այնպես  էլ  ըստ բնակավայրերի  տիպերի:  Կախված  բնակավայրի  մեծությունից,  գործառույթներից  և տեղադիրքից`  փոխվում  են  ինչպես  բնակչության  միգրացիոն  տրամադրվածությունները, այնպես  էլ  դրանց  ձևավորման  վրա  առավել  մեծ  ազդեցություն  ունեցող  տեղական- բնակավայրային  գործոններն  ու  հիմնախնդիրները  [38]:  Հարցաթերթիկում  տեղ  գտած տեղական-համայնքային  հիմնախնդիրները  կարող  են  դժգոհություն  առաջացնել համայնքի  բնակչության  շրջանում  և  կարող  են  պատճառ  հանդիսանալ  փոխելու  իրենց բնակավայրը  ՀՀ  սահմաններում`  ակնկալելով  գտնել  այնպիսի  բնակավայրեր,  որտեղ առկա  չեն  լինի  նշված  հիմնախնդիրները  և  իրենց  սուբյեկտիվ  ընկալմամբ  կլինեն  կյանքի ավելի լավ պայմաններ: ", "Ինչպես ցույց են տալիս հարցման արդյունքները` տեղական-բնակավայրային  բնույթի հիմնախնդիրները  ՀՀ  մարզերում  և  տարբեր  տիպի  բնակավայրերում  տարբեր  սրություն և բնակչության կողմից տարբեր ընկալում ունեն (քարտեզ 5): ", "Անհրաժեշտ  է  նշել,  որ  թե´  Երևանում,  և  թե´  գրեթե  բոլոր  մարզերում,  հարցվողները ամենահաճախը  նշել  են  տարածքի  (փողոցների,  բակերի,  շենքերի)    բարեկարգման հիմնախնդիրները:  Բոլոր  մարզերի  բնակավայրերում  հարցվողների  կողմից  հաճախակի նշված  հիմնախնդիրներից  է  նաև  ժամանցի  վայրերի  բացակայության  հիմնախնդիրը: ", "Առանձին մարզերի բնակավայրերում հարցվողները կարևորել են նաև ջրամատակարարման (Արմավիր,  Տավուշ),  գազամատակարարման (Վայոց  Ձոր), աղբահանության  (Գեղարքունիք,  Շիրակ,  Լոռի,  Սյունիք),  տրանսպորտի  (Արագածոտն, Կոտայք),  կանաչապատման  (Շիրակ),  աղտոտվածության  (Սյունիք)  հիմնախնդիրները: ", "Նշված հիմնախնդիրների լուծումը  պահանջում է  տեղական-համայնքային, տարածաշրջանային-մարզային  և  հանրապետական-համապետական  իշխանությունների ջանքերի համադրում և համագործակցություն: ", "Նկար  29-ում  ներկայացնում  ենք  Երևանում,  հարակից  գոտու՝  Արարատի  և ծայրամասային  գոտու  Տավուշի  մարզերում  անցկացված  հարցումներին  մասնակիցների կողմից  նշված  տեղային-բնակավայրային  բնույթի  հիմնախնդիրների  տոկոսային հարաբերակցությունը: Ինչպես տեսնում ենք` միմյանց հետ համեմատած Ծայրամասային գոտու  Տավուշի  մարզում,  հարցվողները  ավելի  շատ  են  կարևորել  ջրամատակարարման, փողոցների,  շենքերի  և  բակերի  բարեկարգման  և  ժամանցի  վայրերի  բացակայության հիմնախնդիրները,  Արարատի  մարզում`  գազամատակարարման  և  տրանսպորտի հիմնախնդիրները, իսկ մայրաքաղաք Երևանում` աղբահանության, աղտոտվածության և կանաչապատման հիմնախնդիրները: ", "Քարտեզ 5. Տեղական-բնակավայրային հիմնախնդիրների տոկոսային հարաբերակցությունն ըստ Երևանի և ՀՀ մարզերի Ընդհանուր  առմամբ,  տարբեր  մեծության  բնակավարերի  խմբերում  միգրացիոն տրամադրվածություններ ձևավորող տեղական բնույթի հիմնախնդիրների կառուցվածքում  հարցվողները  առավել  շատ  նշել  են  փողոցների,  բակերի  և  շենքերի բարեկարգման (20-31%) ու ժամանցի վայրերի բացակայության (14-15%) հիմնախնդիրները:  Տեղական  բնույթի  մնացած  հիմնախնդիրների  ցուցանիշները հիմնականում չեն անցնում 10%-ից: ", "Տեղական (բնակավայրային) հիմնախնդիրներ (%) Երևան Արարատի մարզ Տավուշի մարզ Ջրամատակարարում Գազամատակարարում Աղբահանություն Տրանսպորտ Կանաչապատում Աղտոտվածություն Փողոցների, շենքերի, բակերի բարեկարգում Ժամանցի վայրերի բացակայություն Սպասարկման հիմնարկների բացակայություն Այլ հիմնախնդիրներ Նկար 29. Երևանի. Արարատի և Տավուշի մարզերում հարցվողների կողմից նշված տեղական–բնակավայրային հիմնախնդիրների տոկոսային հարաբերակցությունը ՀՀ  մարզերի  և  Երևանի  ընդհանուր  ցուցանիշներից  բացի  համեմատել  ենք  նաև քաղաքային  և  գյուղական  բնակչության,  ինրպես  նաև  տարբեր  տիպի,  մեծության  և տեղադիրքի  բնակավայրերի  բնակչության  ներքին  միգրացիոն  տրամադրվածությունների ձևավորման  վրա  ազդեղ  գործոններն  ու  պայմանները:  Տեղական-բնակավայրային հիմնախնդիրներին  վերաբերող  հարցերին  տրված  պատասխաններում  նկատվում  են տարբերություններ  քաղաքային  և  գյուղական  բնակավայրերի  բնակչության  կտրվածքով: ", "Եթե գյուղական բնակավայրերի բնակչությանը համեմատաբար ավելի շատ է մտահոգում ջրամատակարարման,  գազամատակարարման,  ժամանցների  բացակայության  և  այլ սպասարկման  հիմնարկներին  վերաբերող  հիմնախնդիրները,  ապա  քաղաքների բնակչության համար առավել մտահոգիչ են փողոցների, շենքերի, բակերի բարեկարգման, կանաչապատման և աղտոտվածության հիմնախնդիրները (նկ. 30): ", "Տեղական- բնակավայրային հիմնախնդիր (%) Գյուղ Քաղաք Ջրամատակարարում Գազամատակարարում Աղբահանություն Տրանսպորտ Կանաչապատում Աղտոտվածություն Ժամանցի վայրերի բացակայություն Սապասարկման այլ հիմնարկների… Այլ հիմնախնդիրներ Փողոցների, շենքերի, բակերի բարեկարգում Նկար 30. Հետազոտվող քաղաքային և գյուղական բնակավայրերի բնակչության կողմից տեղական-բնակավայրային հիմնախնդիրների վերաբերյալ գնահատումները Տարբեր  մեծության  քաղաքներում  կատարված  հարցումները  ցույց  են  տալիս,  որ քաղաքների  խմբերում  առկա  են  ներքին  միգրացիոն  տրամադրությունների  ձևավորման գործոնների  և  պայմանների  որոշակի  տարբերություններ:  Երևանում  և  քաղաքների մնացած  խմբերում  հարցվողները  տեղական  հիմնախնդիրների  կառուցվածքում  առավել հաճախակի նշում են բնակավայրի բարեկարգման և ժամանցի վայրերի բացակայության հիմնախնդիրները,  Երևանում  և  Գյումրիում  դրանց  հաջորդում  են  կանաչապատման  և աղտոտվածության,  իսկ  փոքր  և  կիսամիջին  քաղաքներում՝  տրանսպորտի  և աղբահանության հիմնախնդիրները: "], "paragraph_source_docs": [1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1, 1]}