{"paragraph_source_docs": [1, 1, 2, 1, 1, 1, 2, 1, 0, 1, 0, 1, 2, 1, 1, 2, 0, 1, 1, 2, 1, 1, 0, 1, 2, 2, 1, 1, 2, 1, 1, 0, 1, 1, 0, 2, 2, 2, 2, 1, 1, 2, 2, 1, 0, 2, 0, 0, 0, 0], "source_docs_file": "Political Science.json", "paragraphs": ["Այսպիսով, կարող ենք եզրակացնել, որ հանրային ծառայողների համար կոնկրետ իրավիճակներում  սեփական  պարտքի  որոշումը  բարդ  գործընթաց  է,  հատկապես,  երբ նրանցից  պահանջվում  է  կիրառել  հայեցողություն  օրենքի  սահմաններում,  երբ  նրանք կարիք  ունեն,  ըստ  առաջնահերթության,  դասակարգելու  հանրային  հատվածի «առանցքային  արժեքները»  օրենքի  և  քաղաքականության,  իրենց  գործատու ինստիտուտների  առաջնահերթությունների  և  ընդունված  պրակտիկաների,  «հանրային արժեքների» և տվյալ որոշումից ազդվողների իրավունքների և շահերի համատեքստում: ", "Եթե  հետևյալ  պնդումը  ճիշտ  է,  որ  լավ  դատողությունը  բխում  է  փորձից,  իսկ  փորձը՝ վատ  դատողությունից,  ապա  հանրային  ծառայողի  աշխատանքում  սխալներն  ու բացթողումները  նպատակահարմար  է  բացահայտել  վերապատրաստման  սենյակում, այլ  ոչ  թե՝  հանրության  առջև:  Պետական  հատվածում,  որպես  կանոն,  այսպիսի իրավիճակը խնդրահարույց չի համարվում, քանի որ հանրային ծառայության պաշտոնի թեկնածուները պետք է ինչ-որ եղանակով սովորեն կիրառել սոցիալական «առանցքային արժեքները» մինչ ծառայության անցնելը: ", "Ճիշտ  չէ  զանգվածային  իրավագիտակցությունը  նույնականացնել  հասարակական իրավագիտակցության  հետ,  քանի  որ  վերջինս  ավելի  ընդգրկուն  է  և  ներառում  է  ինչպես զանգվածային,  այնպես  էլ  խմբային  և  անհատական  իրավագիտակցությունները: ", "էթիկան և ամբողջականությունը հաճախ դիտվում են՝ իբրև կրոնական  արժեքների, փիլիսոփայական  կողմնորոշման  կամ  մարդու  իրավունքների  մասին  որևէ  դոկտրինի հիմնախնդիրներ:  Այդ  պատճառով  էլ  էթիկան  հաճախ  համարվում  է  սուբյեկտիվ նախապատվությունների հիմնախնդիր:  Որոշակի «առանցքային  արժեքների» կիրառելիության  մասին  եզրակացություններ  անելուց  առաջ  հանրային  ծառայողի  մոտ նախևառաջ  պետք  է  առկա  լինի  ինստիտուցիոնալ  համատեքստից  բխող  «էթիկական հիմնախնդրի»  և  կոնֆլիկտային  իրավիճակի  սահմանման  ունակություն:  Էթիկական դատողության անհրաժեշտության առաջացման հետ մեկտեղ ի հայտ է գալիս պատշաճ չափանիշների  ընտրության  հարցը:  Համապատասխան  չափանիշների  ընտրությունը միշտ  էլ  բարդ  է,  անկախ  նրանից,  թե  արդյոք  կողմերի  միջև  ձեռք  է  բերվել համաձայնություն  առանցքային  հիմնախնդիրների շուրջ,  թե  ոչ:  Էթիկական չափանիշների իրավական  ամրագրումը դիտվել է՝ որպես էթիկական երկընտրանքների  լուծման  եղանակ:  Սակայն  նորմատիվային  ամրագրում  ստացած չափանիշները,  օրինակ.  «պետական  պաշտոնյան  իրավունք  չունի  ստելու,  հանրային of Accountants (IFAC), September 2013, pp. 11-22. http://www.ifac.org/system/files/publications/files/Good-Governance-in-the-Public-Sector.pdf (15.03.2015) ռեսուրսները  վատնելու,  պետք  է  ցուցաբերի  հանդուրժողականություն  բոլոր քաղաքացիների  և  գործընկերների  նկատմամբ»  հաճախ  ստանում  են  միայն  «լավ ցանկությունների» բնորոշում և այդպես էլ չեն ստանում պրակտիկ կիրառություն: ", "Կոնկրետ իրավիճակներում հանրային ծառայողների բարոյական որոշումների և ցուցաբերած  էթիկական  վարքի  դրդապատճառները  դարձել  են  և´  էմպիրիկ հետազոտությունների, և´ տեսական ուսումնասիրությունների առարկա: ", "Ուսումնասիրությունները  կենտրոնացել  են  անձի բարոյական  դատողության զարգացման  իմացական  հիմքի  վրա,  որը  գլխավորապես  հիմնվում  է  Լոուրենս Կոհլբերգի  աշխատությունների  վրա:  Նա  առանձնացրել  է  անձի  բարոյական զարգացման  երեք  հիմնական  փուլեր՝  անհատական  շահեր,  գերակայող  նորմեր  և հետպայմանական  դատողություն:66  Յուրաքանչյուր  փուլում  որոշման  ընդունման հիմնական  աղբյուր  են  հանդիսանում  անձի  սեփական  շահերը,  գործող  օրենքները, սոցիալական  նորմերը  և  այդ  օրենքների  ու  սոցիալական  նորմերի  հիմքը  կազմող բարոյական  սկզբունքներն  ու  իդեալները:  Պետական  մարմիններում  էթիկայի  և ամբողջականության  նոր  չափանիշների  հաստատման  գործընթացը  կազմակերպական նոր մշակույթի զարգացմանը հանգեցնող դինամիկ գործընթաց է, այլ ոչ թե՝ գործընթաց, որը  սահմանափակվում  է  միայն  աշխատակիցների  վերապատրաստմամբ  և  նոր չափանիշների հռչակմամբ: ", "Անհատական իրավագիտակցությունը ներառում է այնպիսի տարրեր, ինչպիսիք են` իրավունքի  նկատմամբ  վերաբերմունքը,  իրավունքի  իմացությունը,  իրավաչափ  վարքի դրսևորման պատրաստակամությունը:52 Յուրաքանչյուր անհատական իրավագիտակցություն  ներառում  է  որևէ  յուրահատուկ,  ինքնատիպ  տարր:  Այն  չի  կարող մրցակցել զանգվածային իրավագիտակցության հետ քաղաքական ներուժի տեսանկյունից: ", "Բոլոր  անդամ-երկրները  պարտավորվել  են  հաճախականացնել  և  ուժեղացնել իրենց  ջանքերն  ու  աշխատանքը  էթիկայի  ոլորտում  հանրային  վստահության բարձրացման  նպատակով:  Հանրային  վստահության  աստիճանը,  ինչ  խոսք, պայմանավորված  է  նաև  այլ գործոններով:  Եվ եթե էթիկայի բարելավման ուղղությամբ աշխատանքները  չխստացվեն,  դժվար  թե  ապահովվի  հանրային  վստահության աստիճանի  բարձրացում,  սակայն  մյուս  կողմից    էլ  այս  ուղղությամբ  աշխատանքներն անպայմանորեն  չէ,  որ  հանգեցնեն  հանրային  վստահության  բարձրացմանը:  Էթիկայի բարելավման գործիքներից  ամենակարևորներն են համարվում էթիկական առաջնորդությունը,  վարչարարների  գործունեության  թափանցիկությունը,  էթիկական օրենսդրությունը  և  վերապատրաստումը:  Թույլ  առաջնորդությունը  համարվում  է էթիկական  քաղաքականությունների  արդյունավետության  ամենամեծ  խոչընդոտներից մեկը, իսկ հանրային կազմակերպություններում առկա ֆինանսական ճգնաժամը կարող է  էլ  ավելի  նվազեցնել  առաջնորդության  նկատմամբ  վստահության  աստիճանը: ", "Անձի  գիտաիցության  և  ինքնագիտակցության    աճի  և  ձևավորմանը  զուգահեռ, ձևավորվում  է  բավականին  հստակ,  գնահատողական,  ընտրողական  վերաբերմունք շրջապատի նկատմամբ, նրա նորմերի, արժեքների, դերերի նկատմամբ: ", "of whistle-blowers) և էթիկական վարքականոնների կիրառման արդյունավետությունը:68 Շատ ինստիտուցիոնալ կառուցվածքներ դեռևս  թույլ են, և էթիկական քաղաքականությունների  իրականացումն  ու  վերահսկումը  շարունակում  է  լինել  ոչ բավարար  արդյունավետ:  Բացի  այդ,  անդամ-երկրներն  ավելի  ակտիվ  են հակակոռուպցիոն և շահերի հայտարարագրման քաղաքականությունների ինստիտուցիոնալիզացիայի գործընթացում, քան էթիկական այլ քաղաքականությունների  դաշտում:  Իսկ  ինստիտուցիոնալ  կառուցվածքները  մեծապես տարբերվում են երկրից երկիր:  Շահերի բախման և հակակոռուպցիոն քաղաքականությունների  մասով  տիրապետող  միտում  է  հատուկ  մասնագիտացված մարմինների  ձևավորումը,  որոնց  խնդիրն  է  քննել  կոռուպցիոն  և  շահերի  բախման դեպքերը  ազգային  հանրային ծառայություններում: ", "Սոցիալ-հոգեբանական  մեխանիզմներում  հատուկ  տեղ  ունեն  ռեֆերենտ  խմբերը: ", "Ամբողջականությունը  հանդես  է  գալիս  նաև՝  որպես  արժեքների  ամբողջություն,  որոնք ապահովում  են  կառավարության  արդյունավետ  գործունեությունը  և  թույլ  են  տալիս, ըստ  պատշաճի, կիրառել կառավարության օպերացիոնալ գործիքաշարքը: ", "Այսպիսով`  զանգվածային,  խմբային  և  անհատական  իրավագիտակցությունները, լինելով  իրավագիտակցության  ձևեր,  փոխհարաբերակցվում  են  որպես  ընդհանուր, հատուկ և առանձին երևույթներ: ", "Բարոյական  անորոշությունը  տարբեր  չափով  առկա  է  գրեթե  բոլոր  հանրային քաղաքականություններում, ներառյալ այն քաղաքականությունները, որոնք արժանացել են  պետական  այրերի  հավանությանը:  72  Ջոն  Բեյլին,  որպես  իր  կողմից  առաջարկված http://www.sfjohnson.com/acad/ethics/making_ethical_decisions.pdf (07.05.2015) California, Law School Los Angeles, 2003, p. 17. երեք  գիտակցական  մոտեցումների  հիմնավորում,  մեջբերել  է  Ռեյնոլդ  Նեյբուրի խոսքերը.  «Մարդու  արդարության  պահպանման  կարողությունը  դեմոկրատիան դարձնում  է  հնարավոր,  բայց  մարդու  հակումը  գործելու  անարդարություն՝ դեմոկրատիան  դարձնում  է  անհրաժեշտ»:73  Հանրային  ծառայողի  համար  մյուս մարտահրավերն  է  ճանաչել  և  հասկանալ  այն  չորս  իմաստնությունները,  որոնց օգնությամբ  հնարավոր  է  դառնում  հասկանալ  և  վերլուծել  հանրային  ծառայության համակարգաստեղծ գործոնները: Առաջինն այն է, որ չկա որևէ ճանապարհ խուսափելու մասնավոր  շահի  առկայությունից  որոշումների  կայացման  գործընթացում:  Ցանկացած իրավիճակում մարդկային բնույթը թելադրում և ծնում է անձնական-մասնավոր շահեր: ", "Երկրորդը՝ ցանկացած անձ, ով ներգրավված է որոշումների ընդունման գործընթացում, հակված  է  գործելու՝  որպես  ռացիոնալ,  բանական  էակ:  Եվ  որքան  կրթված  և  գիտակ  է մարդը,  այնքան  ավելի  հավանական    են  նրա  կողմից  ռացիոնալ,  տրամաբանված գործողությունները:  Երրորդը՝  հանրային  ծառայությունը  պահանջում  է  ջանքեր հանրային  ծառայողների  կողմից  ձևափոխելու  մասնավոր,  նեղ  շահերը՝  դրանք համապատասխանեցնելով  հանրային  շահի  ընդունված  ընկալումներին,  սակայն  այդ ձևափոխումների եղանակները զգում են շարունակական կատարելագործման կարիք և հեռու  են  կատարյալ  լինելուց:  Հանրային  ծառայության  իրականացման  գործընթացում հանրային  և  մասնավոր  շահերի  համապատասխանեցման  կարևոր  գործիք  է երկխոսության  կազմակերպումն  ու  իրականացումը  տարբեր  կողմերի  միջև (քաղաքացիներ,  պետական  մարմիններ,  առանձին  հանրային  ծառայողներ):  Սակայն այդպիսի կառուցողական երկխոսությունների կազմակերպումը ծախսատար, ժամանակատար, մասնագիտական կարողություններ և համապատասխան ունակություններ  պահանջող  գործընթաց  է:  Չորրոդը՝  պետք  է  հաշվի  առնել,  որ պետական  կառավարման  ժամանակ  երբեք  չեն  լինում  որոշումներ,  որոնք  բացարձակ ճիշտ  կամ  բացարձակ  սխալ  են:    Պրակտիկան  վկայում  է,  որ  հանրային  շահի ապահովման  գործընթացում  յուրաքանչյուր  կողմ  ունենալու  է  զգացողություն,  որ  ինքը չստացավ  այն  ամենը,  ինչ  ուզում  էր,  կամ  չկորցրեց  ամեն  ինչ:  Իսկ  ինչ  վերաբերում  է Բեյլիի  կողմից  նշված  վարչական  գործընթացների  հակասականությանը,  ապա  սա http://weblaw.usc.edu/centers/class/class-workshops/usc-legal-studies-working-papers/documents/03_16_paper.pdf (11.07.2015) նշանակում  է,  որ  նույն  վարչական  գործընթացները,  որոնք  անհրաժեշտ  են  հանրային ծառայողների  կողմից  իրենց  կատարած  գործի  նկատմամբ  անհատական-բարոյական դատողությունների  ձևավորման,  կարգուկանոնի  հաստատման  և  հավասարության ապահովման  համար,  երբեմն  խոչընդոտում  են  առաջընթացը  և  ծագած  խնդիրների արագ  արձագանքման  կարողությունը:  Օրինակ,  հանրային  քաղաքականությունների միջավայրային ազդեցության գնահատումը համարվում է անհրաժեշտ պայման շրջակա միջավայրի  պահպանման  կողմնակիցների  կողմից,  իսկ  տնտեսվարող  սուբյեկտների կողմից՝  շատ  հաճախ  որպես  տնտեսական  առաջընթացը  խոչընդոտող  վարչական սահմանափակում:  Բյուրոկրատիայի  գործունեությունում  վարչական  գործընթացների հակասականությունը  կարող է  դիտվել նաև բյուրոկրատական  իներցիայի հասկացութային  սահմաններում.  երբ  բյուրոկրատիան  դիմակայում  է  ցանկացած նորարարությունների,  ցանկանում  է  պահպանել  ստատուս-քվոն,  և  արդյունքում գործընթացներն  ու  հաստատված  ընթացակարգերը,  դառնալով  ինքնանպատակ, խոչընդոտում են կազմակերպության ռազմավարական նպատակների իրականացմանը և կազմակերպության զարգացմանը:74 Հանրային ծառայողի գործունեության ընթացքում ամենադժվար իրավիճակներից մեկն այն է, երբ հանրային ծառայողը պետք է կայացնի որոշում հաճախ իրար հակասող կամ  իրար  բացառող  արժեքների  և  վարքի  մոդելների  միջև:  Հաշվի  առնելով  վերը նշվածը՝ կարող ենք նշել, որ հանրային ծառայողի մասնագիտական որակների շարքում շատ  մեծ  տեղ է  զբաղեցնում  բյուրոկրատական  իներցիան  հաղթահարելու կարողությունը, քանի որ, հանրային ծառայողը, հանդես գալով որպես բյուրոկրատական համակարգի մաս, հաճախ դիմում է իներցիոն գործողությունների մի կողմից  սեփական  դիրքի,  և  մյուս  կողմից՝  համակարգի  առկա  վիճակի  պահպանման նպատակով:  Շատ  դեպքերում,  այսպես  կոչված  ոչ-որոշումը  կամ  անգործությունը  ևս հանդիսանում են վարքի որոշակի տեսակներ, որոնք կարող են ունենալ մեծամասշտաբ և ոչ ցանկալի հետևանքներ: ", "Մասնագիտական գրականության մեջ առավել տարածված է իրավագիտակցության գործառույթների հետևյալ դասակարգումը` ճանաչողական,  արժեքաբանական, կարգավորիչ, նորմատիվ-կանխատեսման, դաստիարակչական և գաղափարախոսական: 56 Իրավագիտակցության  կարևոր  գործառույթներից  է  ճանաչողական  գործառույթը: ", "Սոցիալականացման  բոլոր  փուլերում  հասարակության  ազդեցությունը  անձի  վրա իրականացվում  է  կամ  անմիջականորեն,  կամ  խմբի  միջոցով,  բայց  ներգործության  կամ ազդեցության  միջոցները    ըստ  Ժ.  Պիաժեի  հետևյալն  են՝  նորմերը,  արժեքները, սիմվոլները:  Այլ  կերպ  կարող  ենք  ասել,  որ  հասարակությունը  և  խումբը  կայացող  անձին փոխանցում  են  նորմերի  և  արժեքների  որոշակի  համակարգ  նշանների  միջոցով:  Այն խմբերը,  որտեղ  անձը  ընդհանրացվում  է  նորմերի  և  արժեքների  համակարգին  և  որոնք հասարակական փորձի յուրահատուկ փոխարինողներ են, ստացել են սոցիալականացման ինստիտուտներ  անվանումը: ", "Տեղեկատվական-հաղորդակցական միջոցների  օգտագործման  վերահսկողությունը  և  մասնավոր  կյանքին  միջամտելու հիմնախնդիրները ապագայում ավելի հաճախակի են դառնալու: Իսկ սա նշանակում է, որ հանրային հատվածի կառավարումը դառնալու է  ավելի բարդ և մարտահրավերներով  լի:  Փորձը  ցույց  է  տալիս,  որ  անդամ-երկրներում  էթկայի ոլորտում  հիմնականում  շեշտադրումը  կատարվել  է  պետական  պաշտոնյաների մասնակցությամբ  սկանդալներից  և  պաշտոնական  դիրքի  չարաշահումից  խուսափելու վրա:  Կառավարության  ամբողջականության  այս  վերևից-ներքև  կարգավորիչ Society Review 110, no. 2, Blackwell Publishing, 2005, pp. 181-185. մոտեցումը ապագայում պետք է դուրս գա «վատ հանրային ծառայող»-ի շրջանակներից և  ուղեցույց  դառնա  այն  հանրային  ծառայողների  համար,  ովքեր  ցանկանում  են  գործել էթիկայի և ամբողջականության սահմաններում: ", "Այսօր  արդեն  գրեթե  բոլոր  անդամ-երկրներում  հանրային  ծառայության  էթիկան կարևորվում  է  մի  շարք  պատճառներով.  1.  պետական  ինստիտուտները  պաշտպանում են երկիրը արտաքին և ներքին սպառնալիքներից (կառավարությունները ևս կիրառում են միջոցներ, օրինակ բռնության և ուժի սպառնալիքը), 2. հանրային իշխանությունները և  հանրային  ծառայողների  հատուկ  խմբերը  (դատավորներ,  ոստիկաններ,  ռազմական անձնակազմ)  կարող  են  միջամտել  քաղաքացիների  անձնական  կյանքին  և իրավունքներին,  3.  պետական  պաշտոնյաները  ապահովում  են  ապրանքներ  և ծառայություններ, որոնք  արժևորվում են բոլոր քաղաքացիների կողմից՝ առողջապահություն,  աշխատանքային  հնարավորություններ  և  այլն,  4.  վերջապես, պետական պաշտոնայները կառավարման բոլոր մակարդակներում վերահսկում են այն գումարները,  որոնք  տրվել  են  կառավարությանը  քաղաքացիների  կողմից  վճարված հարկերի տեսքով:76 Հատկապես բյուջետային սահմանափակումների պայմաններում է, որ  հանրային  ծառայությունը  պետք  է  հաշվետու  լինի  այդ  միջոցների  արդյունավետ  և էթիկական կառավարման համար: ", "Իրավագիտակցության  ճանաչողական  և  արժեքաբանական  գործառույթների  հետ սերտորեն  կապված  է  նաև  կարգավորիչ  գործառույթը,  որը  հնարավորություն  է  տալիս ուղղել,  ճշգրտել  սեփական  վարքագիծը  իրավական  պահանջների  հետ  այն  համադրելու միջոցով: ", "Հանրային  կառավարման  էթիկայի  գիտական ուսումնասիրության դաշտում  առկա  է էթիկական հասկացությունների  ոչ միանշանակ ընկալման,  մեկնաբանման  և  կիրառման  խնդիր.  եթե  շատ  գիտնականներ  և մասնագետներ  ընդհանուր  համաձայնության  են  գալիս  ՀԿ  էթիկայի  այնպիսի եզրույթների  շուրջ,  ինչպիսիք  են  «օրենքի  գերակայություն»,  «թափանցիկություն», «հաշվետվողականություն», «անաչառություն», «շարունակականություն», «հուսալիություն»  և «գործընթացային  արդարություն»,  ապա «ջանասիրություն», «լոյալություն», «հավասարություն», «արդյունավետություն», Maastricht: European Institute of Public Administration, 2005, pp. 57-61. «ներկայացուցչականություն», «լեգիտիմություն», «պատասխանատվություն», «արձագանքողականություն»  և  «ամբողջականություն»  եզրույթների  նշանակության  և հանրային  ծառայողի  համար  ներկայացրած  կարևորության  իմաստով  այդքան  էլ դյուրին չէ հասնել փոխադարձ համաձայնության: ", "Օրինակ,  օրենքի  գերակայությունը,  անխոս,  համարվում  է  եվրոպական վարչական  իրավունքի  առանցքային  սկզբունքներից  մեկը  և  սահմանադրորեն երաշխավորված  է  յուրաքանչյուր  անդամ  պետությունում:  Օրինակ,  Ավստրիայում  և Ֆինլանդիայում  օրենքի  գերակայության  սկզբունքն  ակնհայտորեն  կապված  է պետական կառավարման հետ: Համաձայն Ավստրիայի Սահմանադրության՝ պետական կառավարման  ամբողջ  համակարգը  պետք  է  հիմնված  լինի  օրենքի  վրա  (հոդված  18, ենթաբաժին  1):77  Ֆինլանդիայի  Սահմանադրության  մեջ  նշվում  է.  «Հանրային իշխանության  կիրառումը  պետք  է  հիմնվի  օրենքի  վրա,  ցանկացած  հանրային գործողության  դեպքում  իրավական  նորմերը  պետք  է  խստորեն  պահպանվեն»:78 Մինչդեռ  լավ  և  էթիկական  կառավարման  դրույթներն  այսօր  փոխվել  են:  Այն  դարձել  է ավելի լայն, ավելի բարդ և ավելի ընգրկուն: ", "Ըստ ժառանգման ձևի ընտանիքները լինում են 3 տեսակ: Պարբիլիալ համակարգի պայմաններում, որտեղ ծագումնաբանությունը տարվում է  հոր գծով,  մարդիկ հետևում են ծագմանը  և  ժառանգությունը  փոխանցում  հոր  գծով:  Մարգիարիալ  ժառանգումը իրականացվում է մայրական ձևով: Երկակի տիպի դեպքում  անհատի ընտանեկան երկու ձևերն էլ ունեն նույնքան կարևորություն: ", "Սակայն Վեբերյան բյուրոկրատական մոդելի հետ կապված խնդիրն այն է, որ վերջինս, որպես էթիկական ուղեցույց, իր հաշվետվողականության մեխանիզմներով պարզապես շատ  նեղ  է  արդի  բազմամակարդակ  կառավարության  համար:  Այսօր  պետական ոլորտում  աշխատանքը  շարունակում  է  ավելի  բարդանալ,  իսկ  ռացիոնալության սկզբունքը այլևս դադարում է գերակա լինելուց, ինչպես կանխատեսել էր Վեբերը: Այսօր ոլորտի մի շարք փորձագետներ կարծում են, որ վարչարարները չպետք է դիտվեն՝ զուտ որպես  մի  մեծ  բյուրոկրատական  մեքենայի  մասեր:  Արդի  պայմաններում  պետական ոլորտում  աշխատանքն  ավելի  անհատական  է,  արժեքային  հիմքով,  զգացմունքային, բազմաբովանդակ  և  անկանխատեսելի  առավել,  քան  երբևէ:  Օրինակ,  ժամանակակից պետական  պաշտոնյաներն  ունեն  ավելի  մեծ  անհատական  հայեցողություն որոշումների  ընդունման  գործընթացում,  քան  կանխատեսել  էր  Վեբերը:  Մյուս  կողմից, օրենքի գերակայությունը և վարչական իրավունքը, որպես այդպիսին, շարունակում են մնալ Եվրոպայում բոլոր վարչական համակարգերի առանցքային սկզբունքները: ", "Խոսելով իրավունքի և իրավագիտակցության մասին, կարելի է պնդել, որ  կոնկրետ իրավական  երևույթները  գոյություն  ունեն  և  գործում  են  կոնկրետ  սոցիալական տարածության  մեջ,  որն  իրենից  ներկայացնում  է  հասարակական  հարաբերությունների կարգավորման  երկակի  մեխանիզմ:  Իրավունքն  այս  մեխանիզմի  ինստիտուցիոնալ  կողմն է,  իսկ  իրավագիտակցությունը`  նույն  մեխանիզմի  մարդկային,  հոգևոր,  բարոյական  և զգացմունքային  կողմը:  Իրավունքը  և  իրավագիտակցությունը  հասարակության իրավական  համակարգի  համակարգաստեղծ  տարրերն  են:  Եվ,  եթե  այս  երկու  տարրերից նույնիսկ մեկը բացակայում է, ապա տվյալ կառուցվածքը կորցնում է իր իմաստը: ", "Իրավունքի  և  իրավագիտակցության  միջև  տարբերությունները  կարելի  է  որոշել տարբեր չափանիշներով:  Իրավունքը  և  իրավագիտակցությունը  տարբերվում  են հասարակական  հարաբերությունների  վրա  ներգործության  մեխանիզմով:  Իրավունքը, իրավահարաբերության  սուբյեկտներին  ներկայացնելով  իրենց  իրավունքները  և ազատությունները,  նրանց  հաղորդելով  որոշակի  իրավական  պարտավորություններ, կարգավորում  է  նրանց  վարքը:  Իրավագիտակցության  միջոցով  այն  ձևավորում  է խթաններ,  անհատի  գործունեության  նպատակներ:  Եթե  իրավագիտակցությունը  միտք  է, գաղափար, զգացմունք, ապա իրավունքը ձևավորված օբյեկտիվությունն է: ", "Արդյոք կարող է կառավարությունը միաժամանակ երկուսն էլ ապահովել: Արդյոք «ճիշտ  գործեր  կատարելը»  /do  right  things/  նույնական  է  «գործերը  ճիշտ  կատարելու հետ»  /do  things  right/:  Փաստացի,  լավ  կառավարման  և  լավ  վարչարարության գաղափարը  դառնում  է  ավելի  ընդգրկուն  և  ներառում  է  ավելի  քիչ  վարչական սահմանափակումների,  ծառայությունների  ավելի լավ  որակի,  քաղաքացիական բավարարվածության ավելի բարձր աստիճանի, թափանցիկության, արդյունավետության  և  հանրային  վստահության  պահանջներ: ", "Էթիկական կառավարումը,  բացի  հակակոռուպցիոն  քաղաքականություններից,  այսօր  արդեն  մեծ տեղ է հատկացնում շահերի բախմանը, էթիկական  առաջնորդությանը, թափանցիկությանը, հաշվետվողականությանը, հայտարարագրման քաղաքականություններին  և  հետծառայողական  գործունեության  կարգավորումներին: ", "Իրավագիտակցության  ճիշտ  ըմբռնման  համար  հատուկ  նշանակություն  ունի իրավական  մշակույթի  վերլուծությունը:  Իրավական  մշակույթը,  որպես  մշակույթի հարաբերականորեն ինքնուրույն ձև, ունի հատուկ դեր և կարևորություն հասարակության սոցիալ-մշակութային տարածության մեջ: ", "Հանրային  ծառայության  էթիկան  որոշ  երկրներում  համարվում  է  շատ  լուրջ հիմնախնդիր,  իսկ  որոշներում՝  ոչ  այնքան:  Այս  հանգամանքը  բավականին  լուրջ մարտահրավերներ է առաջացնում համեմատական վերլուծություններ իրականացնելու առումով,  քանի  որ  էթիկայի  կողմից  ուսումնասիրվող  մի  շարք  խնդիրներ  համալիր բնույթ  են  կրում,  և  վերջիններս  դժվար  է  ենթարկել  քանակական  վերլուծության: ", "Հետևաբար,  կառավարությունները,  կազմակերպությունները  և  նույնիսկ  ազգային փորձագետները  խուսափում  են  էթիկական  հիմնախնդիրների  բաց  քննարկումներից: ", "Սակայն  դպրոցը  անհատին  փոխանցում  է  քաղաքացու  վերբերյալ  նախնական պատկերացում  և  հետևաբար,  նպաստում  է  նրա  ներգրավմանը  հասարակական  կյանք: ", "Հանրային ոլորտի էթիկայի և ամբողջականության ուսումնասիրությունները նախաձեռնվել են գլխավորապես Տնտեսական համագործակցության  և  զարգացման  կազմակերպության  (այսուհետ  ՏՀԶԿ)  կողմից: ", "Կառավարման  տեղական մակարդակում  ամբողջականության  խրախուսման քաղաքականությունների,  պրակտիկաների և հիմնական դերակատարների միջազգային  համեմատական  ուսումնասիրությունն  առաջին  անգամ  իրականացվել  է Կառավարման ամբողջականության և որակի եվրոպական խմբի անդամ Լեո Հուբերտի և  Ամստերդամի  համալսարանի  կառավարման  և  կազմակերպությունների  դասախոս Ֆրեդերիկ  Սիքսի  կողմից:  Մինչդեռ  հանրային  ծառայողների  աշխատանքային  վարքի վրա  էթիկական  բարեփոխումների  քաղաքականությունների  ուղղակի  և  անուղղակի ազդեցությունների, ինչպես նաև էթիկական քաղաքականությունների արդյունավետության վերաբերյալ քննարկումներն աչքի չեն ընկնում բազմաքանակությամբ:  Հարկ  է  նշել,  որ  էթիկական  քաղաքականությունները  միայն վերջերս են ենթարկվում ծախքեր-շահույթներ վերլուծության: ", "Յուրաքանչյուր  հասարակություն  անհատին  անկախ  նրա  որակներից  և հնարավորություններից,  տալիս  է  որոշակի  կարգավիճակ:  Մյուս  կարգավիճակներին հասնում  են  ընտրության  և  մրցակցության  միջոցով:  Ժամանակակից  հասարակությունում տեղի է ունենում  երիտասարդության ընտրություն պաշտոնների և մասնագիտությունների համար,  որոնք  ենթադրում  են  հատուկ  տաղանդների  առկայություն:  Կրթության ինստիտուտը,  որպես  կանոն,  իրականացնում  է  այդ  գործառույթը,  որպես  միջնորդ հանդիսանալով  որոշակի  մասնագիտությունների  համար  անհատներ  ընտրելու  գործում: ", "Իրավագիտակցությունը և իրավական մշակույթը կարելի է համարել ազգային իրավական բաղադրատարրերի`  իրավակարգի,  իրավական  համակարգի  ինքնատիպության  և արժեհամակարգի վերարտադրության միակ համընդգրկուն ձևը: ", "Իրավական  մշակույթը  գործառնում  է  մշակույթի  մյուս`  քաղաքական,  բարոյական, գեղագիտական, կրոնական ոլորտների հետ համագործակցության միջոցով: ", "Մեր  հետազոտության  համար  առավել  կարևոր  է  իրավական  և  քաղաքական մշակույթների    փոխգործակցությունը:  Իրավական  մշակույթը  և  քաղաքական  մշակույթը ունեն  բավականաչափ  ընդհանրություններ,  քանի  որ  պետության,  քաղաքական իշխանության,  քաղաքական  կազմակերպությունների  միջև  փոխհարաբերությունները ձևավորվում  և  գործառնում  են  նաև  իրավական  դաշտում:  Այդ  հարաբերությունները, առաջին  հերթին լինելով  քաղաքական,  այնուամենայնիվ չեն  սահմանափակվում բացառապես  քաղաքական  օրինաչափություններով  և  չեն  բացառում  դրանց  իրավական կողմը: ", "Այս ամենի հետ  մեկտեղ հարկ է ընդգծել  իրավական և  քաղաքական  մշակույթների փոխլրացման և փոխներգործության կարևորության մասին, քանի որ ժողովրդավարական վարչակարգի  պայմաններում  անհատի  մոտ  հնարավոր  է  ձևավորել  սոցիալապես համապատասխան  և  օրինապահ  վարք  միայն  քաղաքական  և  իրավական  մշակույթների միասնության միջոցով: ", "ԵՄ անդամ-պետությունների կառավարություններն ընդունում են, որ էթիկական քաղաքականություններն  ունեն  կարևոր  նշանակություն,  որ  ավելի  ավելի  մեծ քանակությամբ  կանոններ  և  քաղաքականություններ  են  ներդրվել,  որ  ղեկավարումը կարևոր  գործիք  է  էթիկայի  ոլորտում,  որ  մեծ  ներդրումներ  են  կատարվել վերապատարաստման  քաղաքականությունների  ուղղությամբ,  և  որ  պետական պաշտոնյաներն  ավելի  գիտակից  են  դարձել  էթիկայի  խնդիրների  նկատմամբ:  Չնայած վերը  նշված  միտումներին,  էթիկական  քաղաքականությունները  դեռևս  զգում  են  լուրջ վերաբերմունքի  կարիք,  և,  ըստ  էության,  գոյություն  ունի մեծ  տարբերություն քաղաքական  ու  մեդիա  ակտիվության  և  էթիկական  քաղաքականությունների արդյունավետ ինստիտուցիոնալիզացիայի միջև: ", "Պետական կառավարման համակարգում  խնայողությունների կատարման նպատակով իրականացված բարեփոխումներից շատերը ունեցել են հակասական  ազդեցություններ աշխատանքային վարքի վրա: ", "Իրավունքն իր  ձևավորման և  զարգացման գործում որոշիչ ազդեցություն է թողել  ոչ միայն  տնտեսության  և  քաղաքականության,  այլև  մշակույթի  վրա:  Իրավունքը  չի  կարող ավելի բարձր լինել, քան հասարակության իրավական մշակույթի մակարդակը: Անհնար է բարձրացնել  հասարակության  իրավական  և  քաղաքական  գիտակցությունը,  եթե հասարակության  իրավական-քաղաքական  մշակույթի  մակարդակը  ցածր  է:  Իրավական- քաղաքական  մշակույթի  արդիականացման  պայմաններում  է  միայն  հնարավոր հասարակության  մեջ  որակապես  նոր  իրավական  և  քաղաքական  գիտակցության ձևավորումը: ", "Իրավունքը  հասարակության  մեջ  ազատ  քաղաքացիների  գոյության  կարևորագույն պայմանն  է:  Առօրյա-գործածական  իրավագիտակցությունը  գնահատում  է  գործող օրենքների  համապատասխանությունը  բարոյական  պահանջմունքներին,  իսկ  տեսական իրավական  մտածողությունը  դիտարկում  է  գործող  իրավունքի  սոցիալ-քաղաքական նշանակությունը,  վերջինիս  համապատասխանությունը  ռացիոնալ  պահանջմունքներին, որոնք  օբյեկտիվորեն  պայմանավորված  են  հասարակական-քաղաքական  կյանքում  տեղի ունեցող գործընթացներով:62 Հարկ է նշել, որ  գիտակցությունը  գոյություն չունի հասարակությունից դուրս, քանի որ  այն  տվյալ իրականության օբյեկտիվ  արտացոլումն է: ", "Organizational Behavior 8, no. 3, 2004, pp. 488-490. http://www.victoria.ac.nz/psyc/about/staff/pdf/employee_loyalty.pdf (22.01.2015) Գործընթացային  արդարությունը  կապված  է  ստացված  արդյունքների  բաշխման որոշումների  ընդունման  գործընթացի  առանձնահատկությունների  հետ:  Օրինակ, ստորաբաժանման  ղեկավարը  արդար  և  հետևողական  է  այն  գործընթացներում,  որը կիրառում է,  և  աշխատակիցներն  ունեն  իրենց  կարծիքն  արտահայտելու հնարավորություն  հետադարձ  կապի  միջոցով:  Փոխգործակցային  արդարությունը կապված  է  աշխատակիցների  նկատմամբ  վերաբերմունքի  արդարության  հետ որոշումների ընդունման և  արդյունքների բաշխման գործընթացներում: ", "Քաղագետներ  Վ.Գելմանը  և  Մ.Բրին  պաշտպանում  են  այն  տեսակետը,  որ քաղաքականության ակտորների կողմից խնդիրների հաջող իրականացումը նպաստում է նրանց  ազդեցիկ ռեսուրսների  առկայությունը, իրենց շահերը հստակորեն արտահայտելու և  պաշտպանելու  կարողությունը,  որոնց  հիման  վրա  ակտորները  ձևավորում  են քաղաքական  գործողության  ռազմավարությունները15  :  Մենք  կարծում  ենք,  ակտոր հասկացությունը  համահավասար  է  քաղաքականության  սուբյեկտի  սահմանմանը,  որպես այլոց ուղղված գործողություններ կատարող անհատի: Առավել հաճախ «ակտոր» տերմինը նշանակում է  պետության  և  առանձին  անհատների  դերը (մեր  դեպքում երիտասարդությունը  որպես  հասարակության  զարգացման  պոտենցիալ  ռեսուրս) քաղաքական համակարգում: ", "Մեզ  համար  կարևոր  է  անդրադառնալ  իրավագիտակցության  և  քաղաքական գիտակցության  փոխկապակցվածության  և  փոխկախվածության  խնդրին,  քանի  որ հասարակական  գիտակցության  այս  երկու  ձևերի  միջև  գոյություն  ունեն  բազմաթիվ ընդհանրություններ: ", "Հասարակությունը հավասարակշռեցնում  է  պետական  իշխանության  ազդեցությունը  և  այլ  անկախ ակտորների  քաղաքական  մասնակցությունը`  հասարակական  կազմակերպությունների  և շարժումների, երկրում  արձանագրված բոլոր հասարակական միտումներով: ", "Քաղաքացիական հասարակության ինստիտուտների գործունեությունը հնարավոր է միայն այն  ժամանակ,  երբ  ոչ  կառավարական  կազմակերպությունները  և  քաղաքական գործընթացի  այլ  ակտորները  կարող  են  դառնալ  քաղաքացիների  շահերի  ակտիվ Рыженков, М. Бри. - М., 2000., с. 19-20 պաշտպան,  որոշակիացնելով  դեպի  օրենքի  գերակայության  պետություն  շարժման գործընթացը16: ", "Քաղաքացիական հասարակության դրական զարգացման կարևորագույն պայմաններից մեկն է այն մարդկանց ներկայությունը, որոնք ընդունակ են կառուցողական փոխհարաբերությունների հասարակական ուժերի հետ հանուն ընդհանուր նպատակների, շահերի  և  արժեքների  իրագործման:  Այդպիսի  մարդիկ  պետք  է  պատրաստ  լինեն ստորադասել  մասնավոր  շահերը  և  դրանց  հասնելու  միջոցները  համընդհանուր բարօրությանը,  որը  արտահայտված  է  իրավական  նորմերում:  Քաղաքացիական հասարակության  ակտիվ  սուբյեկտի  դաստիարակության  գործընթացը  անհրաժեշտ  Է սկսել  արդեն  այն  տարիքում,  երբ  ձևավորվում    է  բուն  անձը,  հետևաբար,  պետք  է աշխատել երիտասարդ սերնդի հետ, որը վաղը պետք է ապրի պետության մեջ, ձևավորի նրա քաղաքականությունը և կենսագործունեությունը: ", "Քաղաքացիական  հասարակության  և  իրավական  պետության  ստեղծումը անհնարին  է  առանց  երիտասարդության  լայն  քաղաքական  մասնակցության:  Այսօր քաղաքական գործընթացում երիտասարդության տեղի ու դերի որոշման հարցը  ակտուալ է  և  սկզբունքային  ցանկացած  պետության  համար:  Երիտասարդությունը  սոցիալական խումբ  է,  որը  միշտ  աչքի  է  ընկնում  աշխուժությամբ,  շարժունակությամբ  և  դինամիզմով, բայց կյանքի  փորձի  պակասության  պատճառով, և նոր-նոր ձևավորվող աշխարհայեցողությամբ,  տարբեր  ծայրահեղական  ուժերի  ազդեցության  հանդեպ  թույլ կայունություն  է  ցուցաբերում:  Վերջին  տասնամյակների  փորձը  ցույց  է  տալիս,  որ պետությունները,  որոնք    կարողանում  են  արդյունավետ  կուտակել  և  օգտագործել մարդկային  կապիտալը,  որի  հիմնական  կրողըերիտասարդ  սերունդն  է,  ունեն  հստակ ռազմավարական առավելություններ: "]}