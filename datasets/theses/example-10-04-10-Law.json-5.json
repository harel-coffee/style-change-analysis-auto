{"paragraph_source_docs": [5, 5, 5, 5, 5, 5, 5, 5, 5, 5], "paragraphs": ["(…) Այնտեղ, որտեղ մարդկանց խստորեն պատժում են մանր զանցանքների համար, զանցանքները  վերանում  են,  իսկ  ծանր  հանցագործություններն  ուղղակի  որևէ տեղից  չեն  կարող  առաջանալ»100։  Այլ  կերպ  ասած  նրա  կարծիքով,  եթե  դաժանորեն պատժել  մանր  հանցագործությունների  համար,  ապա  ընդհանուր  կանխման միջոցով ավելի ծանր հանցագործություններ չեն կարող կատարվել։ ", "Հին Հռոմի միապետ Հուլիոս Կեսարը պրոֆիլակտիկ նպատակներով ներդրել է իր  ժամանակաշրջանի  համար  առանձնահատուկ  և  բավականին  արդյունավետ պատժի  համակարգ. «Նա  խստացրել էր  հանցագործների  պատիժները. հարուստներն  ավելի  հեշտորեն  գնում  էին  անօրինականությունների,  քանի  որ նրանց  ամբողջ  ունեցվածքը  մնում  էր  նրանց,  նա  սկսեց  քաղաքացու  սպանության համար  պատժել  զրկելով  ամբողջ  ունեցվածքից,  իսկ  այլ  հանցագործությունների համար`  ունեցվածքի  կեսից»101։  Դրա  հետ  մեկտեղ՝  Կեսարն  այդ  ճանապարհով ուժեղացրեց պատժի ընդհանուր կանխման գործառույթի դերը։ ", "Իմմանուիլ  Կանտը (1724-1804թթ.) իր կատեգորիկ իմպերատիվի տեսությունում  հիմավորում  է,  որ  քրեական  իրավունքի  դասական  դպրոցի` մասնավոր և ընդհանուր կանխման գաղափարն իր բնույթով հակահումանիստական  է։  Մասնավորապես,  նա  նշում  է,  որ.  «Դատարանի  կողմից նշանակված  պատիժը  (…)  երբեք  չի  կարող  հանցագործի  կամ  քաղաքացիական հասարակության  համար  միայն  այլ  արժեքի  նպաստելու  միջոց  լինել.  պատիժը պետք է դրվի հանցագործի վրա նրա համար, որ նա հանցագործություն է կատարել։ ", "Չէ՞  որ  մարդու  հետ  երբեք  չի  կարելի  վարվել  որպես  այլ  անձի  նպատակներին հասնելու  միջոցի։  (…)  Նա  պետք  է  ճանաչվի  պատժի  ենթակա  ավելի  վաղ,  քան կծագի միտքն այն մասին, որ պատժից կարելի է օգուտ ստանալ հենց նրա կամ նրա համաքաղաքացիների համար»102։ ", "Հեգելը (1770-1831թթ.) գտնում է, որ. «Պետության իրավունքը պայմանավորված  է  հենց  հանցագործի  արարքով,  որով  վերջինս  ընդունում  է,  որ ինքը ենթակա է դատապարտման։ Լինելով մարդասպան` նա օրենք է հաստատում, որ  կյանքը  հարգել  պետք  չէ։  Նա  իր  արարքում  արտահայտում  է  համընդհանուրը, դրանով  իսկ  ինքն  իր  համար  կայացնում  մահվան  դատավճիռ»103։  Դրանով  իսկ Հեգելը  նույնացնում  է  պատիժը  և  հանցագործությունը`  ժխտելով  ընդհանուր  և մասնավոր կանխումը։ ", "Մյուս  կողմից,  Ֆեյերբախը  (1775-1833թթ.)  զարգացրել  է  մասնավոր  կանխման գաղափարը`  պնդելով,  որ  պատիժը  պետք  է  զգալի չափով  գերազանցի հանցագործությանը.  «Արարք  կատարելու  ցանկությունը  դադարում  է  նրանով,  որ այն  կատարելուն  անխուսափելիոերն  կհաջորդի  չարիք`  շատ  ավելի  մեծ,  քան  այն անհաջողությունը,  որը  կառաջանա  չբավարարված  ցանկությունից»104։  Բացի  այդ, նա պատիժներն առանձնացնում էր սպառնացող (վախը պատժից) և պատճառական (օրենքի իրական լինելը ներկայացնող) տեսակների։ ", "Չեզարե  Բեկկարիան  իր  «Հանցագործությունների  և  պատիժների  մասինե աշխատությունում զարգացրել է պատժի նպատակների գաղապարը` ընդհանուր և մասնավոր  կանխման  տեսքով։  Այսպես,  նա  նշում  է.  «Որքան  արագ  է  պատիժը հաջորդում հանցագործությանը, որքան մոտ է դրան, այնքան այն ավելի արդար է և ավելի օգտակար»105։ ", "Ս.Վ.  Պոզնիշևը  մատնանշում  է  հանցագործությունների  ընդհանուր  և մասնավոր  կանխումը`  որպես  ամբողջական  նպատակի  բաղկացուցիչ  տարրեր։ ", "Ընդհանուր  կանխման  հասկացությունը  հեղինակը  հասկանում  էր  որպես  պատժի նպատակ  ամբողջ  հասարակության  նկատմամբ,  բացառությամբ  դրան  ենթարկվող հանցագորների,  իսկ  մասնավոր  կանխման  հասկացությունը`  որպես  պատժի նպատակ հանցագործի նկատմամբ106։ ", "Գործող  ՀՀ  քրեական  օրենսգիրքը,  ի  տարբերություն  1961  թվականի  քրեական օրենսգրքի  20-րդ  հոդվածի,  չի  տարանջատում  կանխման  նպատակը  ընդհանուր  և հատուկ  տեսակների։  Մինչդեռ,  վերջինս  չի  բացառում  քննարկվող  նպատակի տարանջատումը ընդհանուր և հատուկ կանխման տեսակների։ "], "source_docs_file": "Law.json"}