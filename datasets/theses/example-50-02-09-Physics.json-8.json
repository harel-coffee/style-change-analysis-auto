{"paragraph_source_docs": [8, 8, 8, 8, 8, 8, 8, 8, 8, 8, 8, 8, 8, 8, 8, 8, 8, 8, 8, 4, 9, 8, 0, 8, 8, 8, 1, 8, 8, 8, 8, 8, 8, 0, 8, 8, 8, 8, 8, 8, 8, 8, 8, 8, 8, 8, 8, 8, 8, 8], "paragraphs": ["Ատենախոսության արդիականությունը Աշխատանքը վերաբերում է վերջին ժամանակներում բուռն զարգացում ստացած և արդի  տեխնոլոգիական  մի  շարք  գործընթացների  հիմնական  բաղկացուցիչ  մասը կազմող ցածր ջերմաստիճանային «սառը» պլազմայի կիրառման խնդիրներին: Նյութերի պլազմային  մշակումը  ի  հաշիվ  այնպիսի  առավելությունների,  ինչպիսիք  են  շրջակա միջավայրի  աղտոտման  մակարդակի  իջեցումը,  նյութերի  մշակման  մատչելիությունը, ընտրանքային մշակման հնարավորությունը, բարձր թողունակությունը և լուծողականությունը, լայն տարածում է գտել հատկապես կիսահաղորդչային սարքերի արտադրությունում: ", "Պլազմային  մշակումը  կիսահաղորդչային  սարքերի  արտադրության  մեջ կիրառվում  է  փորագրման,  մակերևույթների  հարթեցման,  նստեցման,  օքսիդացման, մետաղազերծման, պոլիմերացման և իմպլանտացման նպատակով: ", "Կիսահաղորդչային սարքերի զարգացմանը զուգընթաց մեծանում են նաև նյութերի մշակման  տեխնոլոգիաներին  ներկայացվող  պահանջները:  Նյութերի  պլազմային մշակումը՝  ապահովելով  մշակման  բարձր  համասեռություն,  անիզոտրոպիա  և ընտրողունակություն,  դարձել է  կիսահաղորդչային  սարքերի  արտադրության հիմնական միջոցներից մեկը: ", "Նյութերի  պլազմային  մշակման  տեխնոլոգիաների  զարգացմանը  զուգընթաց  ի հայտ  են  գալիս  պլազմայի  հսկման  և  կառավարման  մի  շարք  խնդիրներ,  որոնք պահանջում են նոր եղանակների մշակում, կամ գործող եղանակների կատարելագործում: ", "մեջ սկսել է կիրառվել ռադիոհաճախականային (ՌՀ) պլազման: Այժմ այն հանդիսանում է  արդի  զանազան  տեխնոլոգիական  գործընթացներում  նյութերի  մշակման  հիմնական միջոց: ", "Հաշվի  առնելով  այն,  որ  պլազման  իրենից  ներկայացնում  է  ոչ  գծային  բարդ համակարգ,  ինչպես  նաև  այն,  որ  արդի  հսկման  և  ղեկավարման  համակարգերն  ունեն մեծ  ծախսատարություն,  հետազոտություններում  շեշտը  դրվել  է  հատկապես  ՌՀ պլազմայի հսկման և ղեկավարման համեմատաբար քիչ ծախսատարությամբ և միևնույն ժամանակ հուսալի և արդյունավետ եղանակների մշակման վրա: ", "Ատենախոսության նպատակը Ատենախոսության  նպատակն  է  հետազոտել  ռադիոհաճախականային  պլազմայի հսկման  և  ղեկավարման  արդի  խնդիրները  և  բարելավել  կիրառվող  եղանակները  և մշակել  նոր  եղանակներ,  որոնք  թույլ  կտան  բարձրացնել  այս  համակարգերի արդյունավետությունը և հուսալիությունը: ", "Գիտական նորույթը գեներատորի իմպեդանսների ադապտիվ համաձայնեցման արագագործ եղանակ: ", "շղթայում  համաձայնեցնող ռեակտիվ տարրերի հավաքածուի օպտիմալ նոմինալների ընտրության եղանակ: ", "ուղղակի չափման մատչելի եղանակ: ", "մագնիսական  դաշտի  ինդուկցիայի  համասեռության  գնահատման  արագագործ համակարգ երկչափ հարթության համար: ", "Գործնական արժեքը ռադիոհաճախականային  պլազմայի և սնող գեներատորի իմպեդանսների  ադապտիվ  համաձայնեցման  ավտոնոմ  համակարգը  կիրառելի  է ՌՀ  պլազմային  մշակման  համակարգերում  և  թույլ  է  տալիս  կատարել իմպեդանսների համաձայնեցում (3-3i) ÷ (20-40i) Օհմ կոմպլեքս տիրույթում: ", "ինդուկցիայի  համասեռության  գնահատման  արագագործ  եղանակի  շնորհիվ հնարավոր  է  կարգավորել  գրգռող  ինդուկտորների  կառուցվածքը,  նրանց երկրաչափական դիրքը և սնուցման օպտիմալ ռեժիմները: ", "Պաշտպանությանը ներկայացվող հիմնական դրույթները ինդուկտիվ պլազմայի սնող գեներատորի իմպեդանսների արագ համաձայնեցում: ", "Համաձայնեցնող  շղթայի  կոմպոնենտների  նոմինալների  հատուկ  ընտրությամբ հնարավոր  է  ստանալ  իմպեդանսների  համաձայնեցման  տիրույթում  վիճակների օպտիմալ խտություն: ", "իրականացնել իմպեդանսների բազմահաճախականային համաձայնեցում: ", "համակարգը թույլ է տալիս իրականացնել ինդուկտիվ կապով ռադիոհաճախականային  պլազմայի  ռեակտորի  փոփոխական  մագնիսական դաշտի  ինդուկցիայի  համասեռության  գնահատում  և  երկչափ  արտապատկերում հորիզոնական հարթության մեջ: ", "Աշխատանքի ներկայացումը Ատենախոսության  հիմնական  արդյունքները  քննարկվել  են  Ռադիոֆիզիկայի  և էլեկտրոնիկայի  ինստիտուտի  Ազդանշանների  մշակման  ու  ԳԲՀ  սարքավորումների լաբորատորիաների  սեմինարներում  և  ներկայացվել  IRPhE’2014  (2-3  հոկտեմբերի, Աղվերան, Հայաստան) միջազգային գիտաժողովում: ", "Տպագրություններ Ատենախոսության  թեմայով  տպագրվել  է  5  աշխատանք,  որոնցից  4  հոդված՝ գիտական ամսագրերում, և 1 զեկույց՝ ներկայացված միջազգային գիտաժողովում։ ", "Երրորդ  գլխում  նկարագրված  են  ԳԲՀ  սարքեր'  ԷԳԱ-50-ի  էլեկտրոնային  փնջի պարամետրերի հետազոտման  և կայունացման համար:  Զարգացված է ռելյատիվիստական  էլեկտրոնային  փնջով պասիվ ռեզոնատորի  գրգռման  տեսությունը: ", "Ներկայացնենք  որոշ  բացատրություններ  հետագա շարադրանքի  վերաբերյալ։ ", "Գազապարպումային  պլազմայի  ստացման  նպատակով  սովորաբար  կիրառվում են  հզոր  էլեկտրամագնիսական  դաշտեր,  որոնք  ընդունակ  են  իներտ  գազի  ազատ էլեկտրոններին  հաղորդելու  անհրաժեշտ  նվազագույն  էներգիան,  որը  բավարար  կլինի իներտ գազի չեզոք  ատոմների իոնացման համար [7-12]:  Այսպիսով, գազապարպումային պլազման (այսուհետ պլազմա) իրենից ներկայացնում է իոնացված գազ  և  հիմնականում  կազմված  է  դրական  լիցքավորված  իոններից,  էլեկտրոններից    և չեզոք  մասնիկներից (ատոմներ,  մոլեկուլներ,  ռադիկալներ):  Որոշ  պայմանների առկայության  դեպքում  պլազման  կարող  է  պարունակել  նաև  բացասականորեն լիցքավորված իոններ: ", "ՀԱՄԱԿԱՐԳԵՐ Ռադիոլոկացիոն  և  հեռահաղորդակցական  խնդիրներում  շատ  կարևոր  է կապուղում  կիրառվող  ազդանշանի  սպեկտրալ  հատկությունների  կառավարումը:  Այդ տեսանկյունից  մի  շարք  առավելություններ  են  իր  մեջ  պարունակում  բազմակրող հաղորդման  ռադիոլոկացիոն  ազդանշաները:  Եվ,  քանի  որ  բազմակրող  հաղորդման ժամանակ,  ազդանշանի  յուրաքանչյուր  ենթակրող  բաղադրիչի  սեփական  ամպլիտուդն ու սկզբնափուլը կարող են լինել լիովին անկախ մյուս ենթակրողների ամպլիտուդներից և  սկզբնափուլերից,  ապա,  դա  տալիս  է  ազդանշանի  սպեկտրի  ղեկավարման աննախադեպ  հնարավորույթուն:  Այնուամենայնիվ  OFDM  ազդանշանների  կիրառման արդյունավետությունը  կապված  է  հաշվարկային  մեծ  ռեսուրսների  հետ։  Սակայն,  այդ նույն  ծավալի  հաշվողական  ռեսուրսների  դեպքում,  այն  ակնհայտորեն  առավելություն ունի  այնպիսի  լայնասպեկտր  ազդանշանների  նկատմամբ,  ինչպիսք  են  կոդային բաժանումով  բազմակի  հասանելիության  (CDMA  -  Code  Division  Multiple  Access)  և պատահական  աղմկային  ազդանշանները[8,  9]։  Ընդ  որում,  նշված  ազդանշանները սպեկտրալ  տեսանկյունից  չեն  տալիս  այնպիսի  ճկունություն,  ինչպիսին  տալիս  են OFDM ազդանշանները։ ", "Սնող  գեներատորների  ընտրությունը  կատարվում  է  ոչ  միայն  ըստ  հաստատուն կամ  փոփոխական  էլեկտրամագնիսական  դաշտի,  այլ  նաև  ըստ  հաճախականության: ", "Յ.Ստեֆանը և ուրիշները ցույց են տվել, որ  մեծացնելով ճառագայթման հաճախությունը վետությունը:  Մասնավորապես  այն  թույլ  է  տալիս  մեծացնել  փոշենստեցման  և փորագրման  արագությունները:  Սակայն,  միևնույն  ժամանակ,  ի  հայտ  են  գալիս երևույթներ,  որոնք  նվազեցնում  են  համակարգի  կայունությունը:  Հաճախականության բարձրացման  հետ  փոքրանում  է  ճառագայթվող  ալիքի  երկարությունը  և  պլազմային մշակման  ռեակտորում  ստեղծվում  են  կանգուն  ալիքներ,  որոնք  պատճառ  են  դառնում պլազմայի  անհամասեռության:  Մյուս  կողմից,  հաճախականության  մեծացման  հետ, աճում  են  հզորության  կորուստները,  որոնք  ազդում  են  պլազմային  մշակման գործընթացի կառավարելիության վրա [21]: ", "Հայտնի  են  ՌՀ  պլազմայի  ռեակտորների  երեք  հիմնական  տարատեսակներ՝ ունակային  (CCP-  Capacytively  coupled  plasma)  [22]  կամ  ինչպես  հաճախ  անվանում  են՝ ռեակտիվ իոնային  փորագրիչ (RIE -  Reactive ion etcher), ինդուկտիվ (ICP-  Inductively  coupled  plasma)  [23]  կամ  տրանսֆորմատորային  կապով  (TCP- transformer coupled plasma) և պարուրաձև ալիքային (HWS- Helicon wave sources) [24]: ", "Չորրորդ  գլխում  նախ  սեղմ  շարադրված  են  բազմաշերտ  սալերի  տեսության ընդհանուր  դրույթներ  և  բերված  են  տեսության  հիմնական  սահմանումները  և  լուծման եղանակների  նկարագրությունները:  Դիտարկված  են  մանրաթելերից  լցանյութի  հիմքի վրա  պատրաստված  շերտավոր  կոմպոզիցիոն  սալերի  կայունության,  ազատ տատանումների և օպտիմալ կառավարման խնդիրերը: Ուսումնասիրված է բազմաշերտ կոմպոզիցիոն  նյութից  պ  ատրաստված  սալերի  օպտիմալ  կառավարման  խնդիրը  սալի ճկվածքային  տատանումների  համար  սալի  մակերևույթին  նորմալ  կիրառված փոփոխական  բեռի  ազդեցության  տակ:  Դիտարկված  է  թվային  օրինակ,  լուծման արդյունքները պատկերված են գրաֆիկների տեսքով: ", "Նկ. 1.1.1. Ունակային պլազմայի ռեակտորի ընդհանրացված և համարժեք էլեկտրական սխեմաները Նկ.  1.1.1-ում  բերված  ունակային  պլազմայի  ռեակտորի  համարժեք  էլեկտրական սխեմայում     -ը,     -ը,     -ը  և     -ը  համարժեք  են  առաջին  և  երկրորդ  էկրանների դիմադրությանն  ու  ունակությանը,  իսկ         -ը  և  Լ  -ը՝  պլազմայի  դիմադրությանը  և ինդուկտիվությանը: ", "Ունակային  պլազման  առաջանում  է  երկու,  միմյանց  զուգահեռ,  էլեկտրոդների միջև,  որոնք  հիմնականում  տեղակայվում  են  ռեակտորի  ներսում:  Հաճախ էլեկտրոդներից մեկը կամ երկուսը պատվում են մեկուսիչ շերտով: Ռեակտորի չափերի ընտրությունը պայմանավորված է նյութի մշակմանը ներկայացվող պահանջներով: ", "Այս  տիպի  ՌՀ  պլազմայի  ռեակտորները  ապահովում  են  պլազմայի  բարձր համասեռություն և ունեն համեմատաբար պարզ կառուցվածք, սակայն ապահովում են պլազմայի  խտության  համեմատաբար  ցածր  մակարդակ՝  մոտավորապես  1015-1016  մ-3: ", "ՌՀ  ճառագայթման  հզորության  և  հաճախականության  մեծացումը  թույլ  է  տալիս ստանալ  մինչև  1017մ-3  խտության  պլազմա,  սակայն  այն  հանգեցնում  է  պլազմայի համասեռության  նվազման,  որը  ևս  կարևոր  գործոն  է:  Բացի  այդ  այս  տիպի ռեակտորները  թույլ  չեն  տալիս  ընդհանուր  առմամբ  անկախ  կերպով  կառավարել իոնների  հոսքը  և  էներգիան:  Այս  խնդիրը  լուծելու  նպատակով  սկսեցին  կիրառվել երկհաճախականային ունակային պլազմայի ռեակտորները [26,27,28] (նկ. 1.1.2), որտեղ ավելի մեծ հաճախականության էլեկտրական դաշտի միջոցով կատարվում է պլազմայի ստացումը, իսկ ազատ լիցքակիրների հոսքի կառավարումը կատարվում է ավելի ցածր հաճախականության էլեկտրական  դաշտով:  Երկհաճախականային  ունակային պլազմայի  ստացման  համար  պահանջվում  է  գազի  բարձր  ճնշում  ռեակտորի  ներսում (10-100 մտորր) և փոքր հեռավորություն գրգռող էլեկտրոդների միջև (1-3 սմ): ", "Նկ. 1.1.2. Երկհաճախականային ունակային պլազմայի ռեակտորի ընդհանուր կառուցվածքը Ունակային  ՌՀ  պլազմայի  ստացման  համակարգերի  բարելավման,  վերը  նշված, եղանակները  զգալիորեն  բարձրացնում  են  այս  եղանակի  արդյունավետությունը, սակայն  միևնույն  ժամանակ  ի  հայտ  են  գալիս  նոր  խնդիրներ  կախված  պլազմայի հսկման և ղեկավարման հետ, որոնք հանգեցնում են այս համակարգերի բարդացմանը և գնի  բարձրացմանը:  ինչպես  նաև  հարկ  է  նշել,  որ  տեխնոլոգիական  գործընթացներում որոշ  խնդիրների  լուծման  նպատակով  ՌՀ  պլազմայի  այս  տիպի  ռեակտորները  ոչ նպատակահարմար կամ անհնար է կիրառել: ", "Գիտատեխնիկական  առաջընթացին համընթաց մեծացան  պլազմային ռեակտորներին ներկայացվող պահանջները և տեխնոլոգիական որոշ գործընթացներում  աստիճանաբար  ունակային  կապով  ռեակտորները  փոխարինվեցին ինդուկտիվ կապով ռեակտորներով, որոնք  զուրկ էին այն հիմնական թերություններից, որոնք  ունեին  ունակային  կապով  ռեակտորները [29]:  Ինդուկտիվ  պլազմայի ռեակտորների  նախատիպը  առաջարկվել  է  Հիտտոֆի  կողմից  դեռ  1884  թվականին, այնուհետև  1892  թվականին  այն  կատարելագործվել  է  Լեհմանի  կողմից:  Այժմ  այս ռեակտորները լայնորեն կիրառվում են նյութերի պլազմային մշակման նպատակով: ", "OFDM ազդանշանի մոդուլյացիոն սիմվոլները կարելի է ներկայացնել՝ ∑      {   }     { {                  } (1.1.4) Նկ. 1.1.1 OFDM-ի ձևավորման ընդհանուր սխեման: ", "ա)                                                                                    բ) Նկ. 1.1.3. Ինդուկտիվ կապով ռեակտորի (ա) ընդհանրացված սխեման և (բ) համարժեք էլեկտրական սխեման Նկ.  1.1.3-ում  բերված  ինդուկտիվ  կապով  պլազմայի  ռեակտորի  համարժեք էլեկտրական  սխեմայում    -ը  և -ը  անտենայի  համապատասխանաբար դիմադրությունն  ու  ինդուկտիվությունն  են:    -ը,    -ը  և -ը  համապատասխանաբար պլազմայի  դիմադրությունը,  ինդուկտիվությունը  և  էլեկտրոնների  իներցիոնությամբ պայմանավորված  ինդուկտիվությունն  են:     -ը  և       -ը  պլազմայի  և  անտենայի  միջև եղած ինտերակտիվ ինդուկտիվություններն են: ", "Ինդուկտիվ  կապով  պլազմայի  ռեակտորներում  պլազմային էներգիայի փոխանցման  հանգույցը  նման  է  տրանսֆորմատորի,  որի  երկու  փաթույթները համարժեքորեն  անտենան  և  պլազման  են:  Այս  ռեակտորներում  էներգիայի  ունակային կապով հաղորդումը  համարժեք է ունակային կապով պլազմայի ռեակտորի համարժեք էլեկտրական  սխեմային:  Արտաքին  անտենայի  կիրառման  դեպքում  անհրաժեշտ  է շղթայում  ավելացնել  նաև  ռեակտորի  դիէլեկտրիկ  պատուհանին  համարժեք ունակությունը: ", "(նկ. 1.1.4): ", "Ինդուկտիվ  պլազմայի  ռեակտորները  ըստ  գրգռող  անտենայի  կառուցվածքի լինում  են  երեք  հիմնական  տիպերի՝  հարթ,  գլանային  և  գմբեթաձև  փաթույթներով Նկ. 1.1.4. Ինդուկտիվ կապով պլազմայի ռեակտորների հիմնական տիպերը ա) հարթ բ) գլանային գ) գմբեթաձև Այս  ռեակտորներում  ռադիոհաճախականային  գեներատորը  սնում  է  ռեակտորի ինդուկտորին  կամ  ինդուկտորներին,  որոնք  էլ  ռեակտորի  ներսում  ստեղծում  են փոփոխական  մագնիսական  դաշտ:  Գրգռող  ինդուկտորներին  մոտիկ  դաշտը,  ազդելով խցիկում  գտնվող  իներտ  գազի  չեզոք  ատոմների  վրա,  իոնացնում  է  դրանք:  Այս ռեակտորները  հնարավորություն  են  տալիս  միմյանցից  անկախ  կառավարել  իոնների հոսքը  և  խտությունը,  որը  թույլ  է  տալիս  բարձրացնել  նյութերի  մշակման գործընթացների  վերահսկելիությունը:  Արտադրական  գործընթացում  ավելի  հաճախ կիրառվում են հարթ ինդուկտորով ռեակտորները, որոնք թույլ են տալիս ստեղծել ավելի խիտ  և  համասեռ  պլազմա  ցածր  ճնշման  պայմաններում  [32-39]:  Այս  ռեակտորները ապահովում են  մինչև են հաճախությունների  բավականին  լայն  տիրույթում  և  հնարավորություն  են  տալիս,  մի քանի ճառագայթող  անտենաների համադրությամբ, բարելավել  պլազմայի համասեռությունը [40]: ", "Արդի  տեխնոլոգիական  տարատեսակ  գործընթացներում  նյութերի  պլազմային մշակումը  լայն  կիրառություն  է  ստացել  ի  շնորհիվ  նախորդ  սերնդի՝  նյութերի քիմիական  մշակման  եղանակների  նկատմամբ  ունեցած  մի  շարք  առավելությունների՝ շրջակա  միջավայրի  աղտոտման  ցածր  մակարդակի,  մատչելիության,  հուսալիության, բարձր  արտադրողականության, ընտրողունակության և թույլտվածքի [41]: ", "Հատկանշական  է  ՌՀ  պլազմայի  կիրառությունները  կիսահաղորդչային  սարքերի արտադրության բնագավառում: Մասնավորապես այն օգտագործվում է փորագրման (Si, a-Si, oxide, nitride, III-V’s), մակերևույթների հարթեցման (Ֆոտոզգայուն նյութի հեռացում), նստեցման  (օքսիդ,  նիտրիդ,  Si),  օքսիդացման  (Si),  մետաղազերծման  (Al,  W,  Au,  Cu, YBaCuO), պոլիմերացման (տարատեսակ պլաստիկներ) և իմպլանտացման (H, He, B, P, O, As, Pd) գործընթացներում [42-48]: ", "Նախորդ  սերնդի  ինտեգրալ  սխեմաների  արտադրության  մեջ  կիրառվում  էր հիմնականում  թաց  քիմիական  փորագրման  եղանակը  [34-36]:  Ներկայումս,  ինտեգրալ սխեմաների  անհրաժեշտ  պարամետրերի  ապահովումն  անհնար  է  իրականացնել առանց  պլազմային  մշակման  կիրառման:  Ինտեգրալ  սխեմաների չափերի պարբերաբար փոքրանալը և օգտագործվող նոր նյութերի կիրառումը նոր խնդիրներ են առաջ բերում, որոնք պահանջում են տեխնոլոգիական նոր լուծումներ: ", "Փորագրումը  ինտեգրալ սխեմաների արտադրման գործընթացներից մեկն է: Թաց քիմիական  մշակման  եղանակների  կիրառման  դեպքում  փորագրման  արագության մեծացման  նպատակով  պահանջվում էր  բարձրացնել  մշակման  միջավայրի ջերմաստիճանը, որը  բացասական հետևանքներ  կարող էր թողնել մշակվող նյութի այլ հատկությունների  վրա:  Պլազմային չոր  փորագրումը  ապահովում  է  բարձր արագություն  ցածր  ջերմաստիճանների  և  ցածր  ճնշման  պայմաններում:  Չոր պլազմային  փորագրման  մյուս  կարևոր  առավելություններն  են  համասեռությունը, անիզոտրոպիան և ընտրողունակությունը: ", "Համասեռություն:  Փորագրման  գործընթացը  կոչվում  է  համասեռ,  եթե  նյութերի մշակման խցիկի մշակող տիրույթի բոլոր կետերում փորագրման արագությունը մնում է անփոփոխ:  Ժամանակակից  ինտեգրալ  սխեմաները  պատրաստվում  են  սիլիցիումային հենքի  վրա  պատրաստված  տակդիրների  վրա:  Ամեն  մի  տակդիրի  վրա,  կախված մշակվող  բյուրեղների  երկրաչափական  չափերից,  կարող  են  տեղավորվել  ինտեգրալ սխեմաների բազմաթիվ բյուրեղներ: Տակդիրի չափերի մեծացումը թույլ է տալիս միավոր ժամանակում  արտադրել  ավելի  մեծ  քանակությամբ  ինտեգրալ  սխեմաներ:  Ինտեգրալ սխեմաների արտադրման գործընթացում ինքնարժեքը զգալի չափով պայմանավորված է  մշակման  գործընթացների  տևողությամբ:  Մեծացնելով  միավոր  ժամանակում արտադրվող  բյուրեղների  քանակը՝  կարելի  է  նվազեցնել  ամեն  մի  ինտեգրալ  սխեմայի ինքնարժեքը:  Այժմ կիսահաղորդչային ինտեգրալ սխեմաների արտադրության համար օգտագործում են մինչև 450 մմ տրամագիծ ունեցող սիլիցիումային տակդիրներ [52]: ", "Տակդիրի  չափերի  և  մշակող  պլազմայի  համասեռության  օպտիմիզացիան անընդհատ  ընթացող  գործընթաց  է  և  ներկայումս  բազմաթիվ  հետազոտություններ  են կատարվում այն բարելավվելու նպատակով [53-55]: ", "Անիզոտրոպոիա:  Փորագրման  գործընթացում  կարևոր  է,  որ  մշակվող  նյութի անհրաժեշտ  հատվածների  հեռացումը  տեղի  ունենա  միայն  ուղղաձիգ  ուղղությամբ: ", "Անիզոտրոպ  փորագրումը  նշանակում  է  մշակվող  նյութի  անհրաժեշտ  հատվածների հեռացում միայն մեկ ուղղի երկայնքով: Սրան հակառակ իզոտրոպ փորագրումը տեղի է ունենում  բոլոր  ուղղություններով  միևնույն  արագությամբ:  Նկ  1.1.5-ում  ցույց  է  տրված անիզոտրոպ  և  իզոտրոպ  փորագրման  համեմատությունը:  Թաց  քիմիական փորագրումը  իզոտրոպ  է  և  մշակվող  նյութը  փորագրում  է  բոլոր  ուղղություններով՝ ներթափանցելով լիտոգրաֆիկ ճանապարհով նստեցված դիմակի  տակ:  Ի տարբերություն  քիմիական  եղանակի,  պլազմային  փորագրումը  կատարվում  է  խիստ որոշակի  անկյան  տակ  և  ուղղությամբ  համընկնում  է  ազատ  լիցքակիրների  շարժման ուղղությանը: ", "Նկ. 1.1.5. Փորագրման ա) անիզոտրոպ և բ) իզոտրոպ եղանակների համեմատումը Փորագրման  իզոտրոպ եղանակները  սահմանափակում են  ինտեգրալ սխեմաների  բյուրեղների  վրա  կատարվող  նեղ  բացվածքների  և  փոքր  հանգույցների մշակման  հնարավորությունները:  Հայտնի  է,  որ  տեխնոլոգիական  զարգացմանը զուգընթաց  փոքրանում  են  կիսահաղորդչային  սարքերի  չափերը:  Նկ.  1.1.6  բերված  է ինտեգրալ սխեմաների տեխնոլոգիական հանգույցների չափերն ըստ տարիների՝ սկսած Նկ. 1.1.6.  Տեխնոլոգիական հանգույցների չափերի նվազման դինամիկան սկսած 1970 թվականից Ինտեգրալ  սխեմաների  տեխնոլոգիական  հանգույցների  նանոմետրական  կարգի լինելը  պահանջում  է  բավականին  մեծ  անիզոտրոպիա  ունեցող  փորագրման եղանակների  կիրառում,  որը  արդի  տեխնոլոգիական  գործընթացներում  հնարավոր  է ապահովել միայն պլազմային չոր փորագրման եղանակների կիրառմամբ [56-58]: ", "Ընտրողունականություն: ", "Բացի համասեռության և  անիզոտրոպիայի, փորագրման գործընթացը պետք է լինի նաև ընտրողունակ: Սա նշանակում է, որ պետք հնարավոր  լինի անհրաժեշտ  նյութը փորագրել ավելի արագ, քան մնացածները, որոնք պարունակվում  են  տվյալ  միջավայրում  [59-60]:  Դիցուք  ունենք  Si-ի  շերտ,  որն անհրաժեշտ  է  փորագրել:  Փորագրումից  առաջ  այն  պատվում  է  Si3N4-ի  շերտով,  որը ծառայում  է  որպես  դիմակ:  Այն  հատվածում,  որտեղ  դիմակի  շերտը  բացակայում  է, պետք  է  տեղի  ունենա  փորագրում  ուղղաձիգ  ուղղությամբ:  Եթե  չկա  փորագրման ընտրողունակություն,  ապա  դիմակի  և  մշակվող  նյութի  փորագրումը  տեղի  կունենա նույն  արագությամբ,  որն  անցանկալի է:  Ընտրողունակության  առկայության պարագայում  դիմակի  փորագրման  արագությունը  շատ  անգամ  ավելի  փոքր  է,  քան մշակվող  նյութի  փորագրման  արագությունը:  Նկ.  1.1.7-ում  բերված  է  փորագրման համեմատությունը բարձր և ցածր ընտրողունակության դեպքում: ", "Նկ. 1.1.7.  ա) ընտողունակ և բ) ոչ ընտրողունակ փորագրման համեմատումը Ինչպես  նշեցինք,  կիսահաղորդչային  սարքերի,  միկրոէլեկտրոմեխանիկական տվիչների,  հեղուկ-բյուրեղյա  էկրանների  և  այլ  սարքերի  զարգացմանը  զուգընթաց մեծանում  են  նաև  նյութերի  մշակման  տեխնոլոգիաներին  ներկայացվող  պահանջները: "], "source_docs_file": "Physics.json"}