{"paragraph_source_docs": [0, 0, 0, 0, 1, 0, 0, 0, 0, 0], "source_docs_file": "Political Science.json", "paragraphs": ["Երիտասարդական  կուսակցական  կազմակերպությունների  հիմնական  խնդիրը հանգեցվում  է  քաղաքական  գործունեության  համար  կադրեր  պատրաստելուն,  ինչպես նաև  կուսակցության  գաղափարները  ապագայի  երիտասարդ  ընտրողներին  հասցնելուն, հասարակական  կարծիք  ձևավորելուն:  Ինքնավար  երիտասարդական  հասարակական- քաղաքական կազմակերպությունների համար գործունեություն իրականացնելը շատ ավելի դժվար  է,  քանի  որ  դա  պայմանավորված  է  որևէ  քաղաքական  ուժի  հետ  նույնականալու բարդությամբ, նյութական ռեսուրսների բացակայությամբ: ", "Որպես քաղաքական հարաբերությունների սուբյեկտ՝ երիտասարդների առանձնահատկությունը արտահայտվում է քաղաքական գիտակցության յուրահատկությամբ,  որը  պայմանավորված  է  նրա  ներկայացուցիչների  տարիքային հատկանիշներով  ու  սոցիալական  դիրքով:  Հստակորեն  երևում  է,  որ  երիտասարդների ինքնագիտակցումը  հեշտությամբ  փոփոխվում  է  տարբեր  գործոնների  ազդեցությունից (տնտեսական, սոցիալական և քաղաքական և այլն), ինչը պայմանավորված է նրա կյանքի թույլ  դիրքորոշմամբ,  քաղաքական  հասունության  բացակայությամբ,  սոցիալական կողմնորոշման անկայունությամբ: Ցանկացած քաղաքական ուժ շահագրգռված է, որ իրեն աջակցեն,  և  երիտասարդության  նկատմամբ  ներգործությունը  իրականացվում  է  այնպես, որ  կարելի  լինի  նրան  խրախուսել  որոշակի  քաղաքական  գործողությունների  ի  շահս կոնկրետ քաղաքական համակարգի: Սակայն հաճախ, հանուն սեփական շահադիտական նպատակների  քաղաքական  գործիչները  մանիպուլացնում  են  երիտասարդներին  որպես դեռ ամբողջովին չձևավորված քաղաքան գիտակցության կրողների: ", "Վերջին  տարիներին,  քաղաքական  կուսակցությունները  սկսեցին  ձևավորել երիտասարդական արդյունավետ գործող քաղաքականությունը, որի նպատակը լինելու  էր երիտասարդության համար  պայմանների  ստեղծումը  նրա  քաղաքականության ռեալիզացման  համար,  նրա  մուտքի  համար  իշխանություն,  քանի  որ  երիտասարդներին քաղաքական  գործընթացներին  որպես  պասիվ  մասնակցի  ներգրավելն  արդեն  բավարար չէ: ", "Փորձառու քաղաքագետ-տեխնոլոգների և  քարոզիչների կոլեկտիվներ զբաղվում են երիտասարդությանը քաղաքական գործընթացի մեջ ներգրավման ռազմավարությունների մշակմամբ,  ընդ  որում,  հատուկ  ուշադրություն  է  դարձվում  երիտասարդ  սերնդի  հետ աշխատանքի ձևերի և մեթոդների բազմազանությանը (հետազոտություններ, հարցումներ, հանրահավաքներ, հանդիպումներ և այլն): ", "Սակայն  անհրաժեշտ է նշել, որ իրականացված բարեփոխումների համատեքստում  ՀՀ  կառավարման  էթիկական  համակարգի  կայացման  գործում  դեռևս զարգացման  կարիք  է  զգում  էթիկական  հաշվետվողականության  մեխանիզմը,  որի գործունեությունը պետք է հիմնված լինի մի քանի հիմնարար սկզբունքների վրա. .  հարգանք  մարդու  արժանապատվության  նկատմամբ,  որը  ենթադրում  է  այնպիսի կազմակերպական  մշակույթի  ձևավորում,  որտեղ  արժևորվում  են  պետական մարմինների  աշխատակիցները,  քաղաքացիները,  քաղաքական  գործիչները,  և  մարդու նկատմամբ  հարգանքը  դրվում  է  հանրային  քաղաքականությունների  մշակման հիմքում, . հարգանք մարդու հիմնարար իրավունքների նկատմամբ. այս սկզբունքը ենթադրում է, որ մարդու  իրավունքների պաշտպանությունը  պետք է  դրված լինի  բոլոր, իսկ առաջին հերթին՝  առողջպահության,  հանրային  անվտանգության,  կրթական  համակարգերին վերաբերող քաղաքականությունների հիմքում, . լավ հանրային ղեկավարին բնորոշ հատկանիշների ցուցաբերում. այն է՝ պաշտպանել հանրային շահը և պետական մարմինների աշխատանքի հիմքում դնել հանրային շահի պաշտպանության գաղափարը: ", "Զարմանալի  չէ,  որ  աճող  սերունդը  ի  վիճակի  չէ  ժամանակի  քաղաքական զարկերակի  փոփոխություններ:  Բանն  ապաքաղաքականությունը չէ,  այլ  այն,  որ երիտասարդությունը  ունենալով  զգալի  ներուժ,  լրիվ  չափով  չի  օգտագործում  է  այն,  և ակտիվությունը,  գործելու  ծարավը,  ինչը  ներհատուկ  է  երիտասարդների  բնությանը, հասարակության  կողմից պատշաճ պահանջարկ չեն ունեցել: ", "Բավականին երկարատև ժամանակամիջոցի ընթացքում, գիտության բնագավառում  պահպանվում  էր  այն  պատկերացումը,  որ  երիտասարդ  սերունդը քաղաքականապես  հակված  է  անտարբերության,  սակայն  տեսանելի  ապագայում,  մենք կարծում  ենք՝  երիտասարդության  ազդեցությունը  հասարակական  կյանքի  բազմաթիվ ասպեկտների  վրա  կաճի,  ու  նրանց  թիվը  կավելանա:  Երիտասարդությունը  կարող  է հասարակական  և,  այսպես  կոչվող,  «խորհրդարանական»  կազմակերպությունների ստեղծման  միջոցով  դառնալ  նոր  քաղաքական  հայացքների  տարածման  շարժիչ  ուժերից մեկը: ", "Մեր  պատկերացմամբ,  խոսել  երկրի  ու  հասարակության  կայուն  զարգացման, մասին  կարելի  է  միայն  այն  պայմանով,  որ  ձևավորված  պետք  է  լինի  պետական երիտասարդական արդյունավետ քաղաքականությունը, որպես պետության գործունեության  անկախ  ուղղություն,  ինչի  իրականացումը  կպահանջի  ակտիվ, շահագրգիռ  համագործակցության  քաղաքացիական  հասարակության  ինստիտուցիոնալ բաղադրիչների,  երիտասարդական  կազմակերպությունների  և  շարժումների  հետ,  և միտված  է  սոցիալական  միջավայրի  ձևավորմանը  երկրի  ինովացիոն  զարգացման գործում:  Նման  միավորումները  քաղաքական  գործընթացը  խթանում  են  «ներքևից», հասարակական  հարաբերությունների  մեջ  ինքնակառավարման  նոր  տարրեր  են ներարկում,  ուշադրությունը  կենտրոնացնում  են  իրավական  արժեքների  վրա,  ձևավորում են  երիտասարդների  վստահությունը  առ  այն,  որ  իրենց  ստատուսը  հավասարազոր  է պետությանը և սոցիալական ինստիտուտներին: ", "Բայց, չնայած  դրան,  գոյություն  ունի  նաև  ոչ  ֆորմալ  երիտասարդական խմբավորումների  գոյացման միտում, ինչը  պայմանավորված է սոցիալական ձևափոխումների  մասշտաբայնությամբ:  Քաղաքական  անկայունության  համատեքստում նման  միավորումները  իրենցից  զգալի  վտանգ  են  ներկայացնում,  գործիք  դառնալով արմատական և ծայրահեղական քաղաքական կազմակերպությունների ձեռքին: ", "Մեր պատկերացմամբ, երիտասարդության դիրքորոշումը հասարակության մեջ մեր ժամանակի մեծ մարտահրավեր է, իսկ ինքը երիտասարդությունը ինչպես առաջ էր մնում է բնակչության  խմբերից  նվազագույն  ազդեցիկը  և  սոցիալապես  առավել  ճնշվածը: "]}