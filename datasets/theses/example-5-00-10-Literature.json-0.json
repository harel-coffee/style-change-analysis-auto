{"paragraphs": ["Երբ  այն  դառնում  է  սիմվոլ  կամ  այլաբանություն,  կորցնում  է  իր աննշանակելիությունը»:163 Շարունակելով  գրականագետի միտքը՝ կարող ենք  գալ սխալ եզրահանգման, որ եռերգությունն  առհասարակ  ֆանտաստիկ  չէ,  քանի  որ  կերպարների  ֆանտաստիկ վիճակը «նշանակելի», «այլաբանական» է: Մեզ համար ավելի ընդունելի է գրականագետ Լ.Օլսենի  այն  կարծիքը,  որ  «ֆանտաստիկ  տեքստը  բառացիորեն  է  ընկալում փոխաբերությունը»:164  Ֆանտաստիկի  պլանում  ասպետի  չգոյությունը  կարող  ենք հասկանալ  բառացիորեն,  իսկ  այլաբանության  պլանում՝  որպես  ինքնության  որոնում: ", "Այլաբանությունն  այստեղ  ֆանտաստիկին  ստիպում  է  տեղը  զիջել  իրականին,  սակայն գաղափարը  և  պատումը  մնում  են  ֆանտաստիկ:  Այսպիսով՝  կարող  ենք  փաստել,  որ այլաբանությունը  և  ֆանտաստիկը  «Գոյություն  չունեցող  ասպետում»  գործում  են համատեղ: ", "Հետևելով մյուս ասպետական վեպերին՝ Կալվինոն չի կենտրոնանում միայն մեկ կերպարի վրա: Ինչպես Կրետյեն դը Տրուան և Վոլֆրամ ֆոն Էշենբախն են Պարսիֆալի և Լանսըլոտի  մասին  իրենց  վեպերում  պատմում  այլ  ասպետների  (օրինակ՝  Գավեյնի  և Տրիստանի)  մասին,  այստեղ  ևս  հեղինակն  առանձին  գլուխներ  է  նվիրում  այլ կերպարների, որոնց  մասին լսել է  պատմողը և փորձել է միավորել  մեկ պատումի  մեջ: ", "Այսպես՝ քույր Թեոդորան պատմում է Ռամբալդոյի մասին, որը հետապնդում էր սիրելի կնոջը՝  Բրադամանտեին,  որն  էլ  իր  հերթին  որոնում  էր  իր  սիրած  տղամարդուն՝ գոյություն  չունեցող  Աջիլուլֆոյին:  Թեոդորան  ներկայացնում  է  նաև  Տոռիզմունդոյի պատմությունը,  որը  փնտրում  է  իր  ինքնության  արմատները:  Գրաալի  կարգի ասպետների  հետ  հանդիպման  արդյունքում  Տոռիզմունդոն  իմանում  է,  որ  նրանք Կուրվալդիայի  համայնքը  շահագործող  և  կեղեքող  բռնի  զավթիչներ  են:  Տոռիզմունդոն այդպես  էլ  չի  իմանում,  թե  նրանցից  որ  մեկն  է  իր  հայրը,  և  հեռանում  է՝  որոշելով անպայման  վերադառնալ  և  համայնքը  փրկել  բռնապետներից:  Հետագայում,  երբ Տոռիզմունդոն գտնում է Սոֆրոնիային, որը, ինչպես պարզվում է, իր մայրը չէ, այլ խորթ քույրը,  նա  վերադառնում  է  Կուրվալդիա՝  համայնքն  ազատելու  սուրբ  Գրաալի ասպետների  ճնշումներից։  Արդյունքում  զավթիչները  ստիպված  են  լինում  հանձնվել: ", "Փաստորեն  Տոռիզմունդոն  գտնում  է  մինչ  այդ  իրեն  անհայտ  ինքնությունը  և ամուսնանալով Սոֆրոնիայի հետ՝ սկսում կառավարել համայնքը:165 Praeger Publishers. Westport 2004 P. 290 այստեղ որպես անհատ չի ներկայանում) որոշ գրականագետների կողմից քաղաքական մեկնաբանություն է ստացել և դրանով որոշակի հակասություն առաջացրել: Այսպես՝ գրականագետ Վալտեր Պեդուլան իր «Նախկին կոմունիստի վեպը» հոդվածում գրում է, որ Սուրբ Գրաալի ասպետները Կալվինոյի վեպում կոմունիստների այլաբանություն են: Կալվինոն այս մեկնությունը համարել է «աբսուրդային» Այլ  կերպ  է  ընթանում  Աջիլուլֆոյի  ուղին:  Սոֆրոնիային  հանդիպելով՝  նա պարզում է, որ կինն առանց ճանաչելու մերձեցել է որդու՝ Տոռիզմունդոյի հետ: Սակայն մինչև  իրական  պատմությունը  բացահայտելը՝  Աջիլուլֆոն,  խառնաշփոթից  հոգնած, որոշում  է  ընդմիշտ  լքել  Կառլոս  Մեծի  ճամբարը՝  հայտարարելով.  «ինձ այլևս չեք տեսնի…ես այլևս անուն չունեմ»:166  Երբ  ամեն  ինչ  բացահայտվում  է,  և  վերջ  է  դրվում ինքնությունների  այս  շփոթին,  Աջիլուլֆոյով  միշտ  հիացող  Ռամբալդոն  գնում  է  իր կուռքին որոնելու և տեսնում ծառի տակ թողած նրա զենքն ու զրահը: "], "paragraph_source_docs": [0, 0, 0, 0, 0], "source_docs_file": "Literature.json"}