{"paragraphs": ["Ախտաբանական  ռեֆլեքսներից  երկկողմանի  դրական  են «Բաբինսկու»  և «Շտրյումպելի»  ռեֆլեքսները:  Մկանային  տոնուսը  ստորին  վերջույթներում  իջած  է, մկանները  խիստ  ատրոֆիկ  են:  Առկա  են  եզակի  մկանային  ֆասցիկուլյացիաներ: ", "Կոորդինատոր  փորձերը.  Մատ-քթային  և  կրունկ  ծնկային  փորձերը  երկկողմանի կատարում  է  հիպոմետրիայով։  Ռոմբերգի  դիրքում  ճոճվում  է։  Հայտնաբերվել  է մակերեսային  զգացողության  խանգարում  «ձեռնոցների  և  կիսագուլպաների» ախտանիշի  տեսքով:  Դիտվել  է  վիբրացիոն  զգացողության  իջեցում՝  առավել արտահայտված ոտքերում (ոտնաթաթերում՝ 0%, ծնկներում՝ 20%, ձեռքերում՝ մոտ 40%): ", "Ոտնաթաթերի  մակերեսին  առկա  են  տրոֆիկ  փոփոխություններ`  լավացած  վերքեր, սպիներ: Զգացողական այլ խանգարումներ չեն հայտնաբերվել: ", "ԷՆՄԳ եզրակացություն. Սենսո-մոտոր պոլինեյրոպաթիա՝ ստորին վերջույթներում աքսոնոպաթիայով, վերին վերջույթներում՝ դեմիելինիզացիայով: ", "Լաբորատոր տվյալներ. Արյան մեջ վիտամին B1-ը կազմել է 153nmol/L (74-222), վիտամին B12-ը` 150pg/ml (190-500), իսկ վիտամին D-ն` 12ng/ml (30-75): "], "paragraph_source_docs": [3, 3, 3, 3, 3], "source_docs_file": "Medicine.json"}