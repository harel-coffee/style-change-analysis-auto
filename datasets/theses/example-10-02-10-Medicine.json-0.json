{"paragraph_source_docs": [0, 0, 0, 0, 0, 0, 0, 0, 0, 0], "source_docs_file": "Medicine.json", "paragraphs": ["Հատկանշական  է,  որ  այս  բորբոքումը  ևս  կարող  է  պատճառ  դառնալ  ինչպես քրոնիկական  սթրեսի,  այնպես  էլ  ամիլոիդային  դեպոզիտների  կուտակմանը  [58]: ", "Շրջանառող  նուտրիենտների,  մասնավորապես  գլյուկոզայի,  ազատ  ճարպաթթուների կոնցենտրացիաների  բարձրացումը  խթանում  են  կղզյակում,  ինչպես  նաև աչքի ցանցենու  բջիջներում,  մոնոցիտներում  ինտերլեյկին-1β  ցիտոկինի  էքսպրեսիային: ", "Վերջինս աուտոխթանման միջոցով, ինչպես նաև β-բջիջներում հայտնաբերված TLR2  և TLR4-ի  դրդման  միջոցով    խթանում  է  պրոբորբոքային  ցիտոկինների  և  քեմոկինների սինթեզին կղզյակում և բորբոքային բջիջների ներգրավմանը դեպի կղզյակ [59]: Առաջին «կասկածները»  այն  բանի  վերաբերյալ,  որ  կղզյակում  երկրորդ  տիպի  շաքարային դիաբետի  ժամանակ  բորբոքում  է  առաջանում,  ի  հայտ  եկան  նրանից  հետո,  երբ ապացուցվեց, որ գլյուկոզայի բարձր կոնցենտրացիաները խթանում են ապոպտոզը [60]: ", "Գլյուկոզայի  բարձր  կոնցենտրացիաները  խթանում  են  ինտերլեյկին-1β-ի  սինթեզը  [61], ինչն էլ իր հերթին խթանում է ապոպտոտիկ FAS ռեցեպտորը [62,63]: Բացի այդ երկրորդ տիպի  շաքարային    դիաբետով  հիվանդներից  վերցված  ենթաստամոքսային  գեղձի հյուսվածքային  կտորները  բնութագրվում  են  ֆիբրոզով  [60],  իսկ  ինչպես  հայտնի  է ֆիբրոզը ցանկացած բորբոքային պրոցեսի ելքերից է: Այս ինսուլիտը կարող է բնորոշվել որպես  երկրորդ  տիպի  շաքարային  դիաբետի  պաթոգենեզի  ինտեգրալ  օղակ  և  նրա կախվածությունը ինտերլեյկին-1-ից փաստում է նրա ինքնաբորբոքային բնույթի մասին [61]:  Հետագա  աշխատանքները  էլ  ավելի  խորացրեցին  ինսուլիտի  պաթոգենեզին վերաբերվող  պատկերացրումները:  2002  թվականին  հայտնաբերվեց  բորբոքային կասկադի մեխանիզմը, որի կենտրոնական օղակը այսպես կոչված « ինֆլամոսոմման» է [64]:  Վերջինս  բազմասպիտակուցային  օլիգոմեր  է՝  կազմված  կասպազ-1,  կասպազ-5, NLPR,  PYCARD  սպիտակուցներից  [65]:  Դիաբետի  ժամանակ  նրա  առաջացումը կապված  է  դարձյալ  քրոնիկական  սթրեսի  հետ՝  պայմանավորված  գլյուկո-, լիպոտոքսիկությամբ:  Բացի վերը նշված, ինտերլեյկին-1β-ի  ակտիվացման մեխանիզմից,  գործում  է  նաև  մեկ  այլ  մեխանիզմ:  Շատ  բջիջների,  այդ  թվում  նաև կղզյակային բջիջների, ադիպոցիտների ներթաղանթային հատվածում ներկառուցված է NODR  (NOD-nucleotide  oligomerisation  domain  LIKE  RECEPTOR)  ներցիտոպլազմատիկ ընկալիչների ընտանիքը: Այդ ընկալիչները բնածին իմմունիտետի բաղադրիչներից են և հանդիսանում  են  ներբջջային  սենսոր  պաթոգենների  համար,  որոնք  թափանցում  են ֆագոցիտոզի  արդյունքում,  կամ  PAMP-ի  (  PATHOGEN  ASSOSIATED  MOLLECULAR PATTERN), կամ էլ  DAMP-ի (DANGER ASSOSIATED MOLLECULAR PATTERN) տեսքով: ", "Երկրորդ  տիպի  դիաբետի  ժամանակ  գլյուկոզան,  ազատ  ճարպաթթուները,  DAMP-ի ձևով թափանցելով բջիջ, կապվում են NOD ընկալիչների ընտանիքին պատկանող  NLRP ընկալիչների  հետ  և  առաջացնում  են  ինֆլամոսոմ  [66]:  Ինֆլամոսոմային  կասկադի ակտիվացման արդյունքում ակտիվանում է կասպազ-1ը: Վերջինս պրո-ինտերլեյկին 1-ը փոխակերպում է ակտիվ ինտերլեյկին 1β-ի: Սա էլ պատճառ է դառնում մի կողմից նոր ցիտոկինային  գրոհի,  մյուս  կողմից  կղզյակային β-բջջի  ծրագրավորված  մահի՝ պիրոպտոզի, որն  առաջանում է հետևյալ մեխանիզմով: Ակտիվ կասպազ-1ը նպաստում է թաղանթային անցքերի բացմանը, կալիումի արտահոսքի ուժեղացմանը, արդյունքում՝ բջջի  այտուցի  և  մահվան  [67]:  Պիրոպտոզը,  ինչպես  նշվեց,  հանդիսանում  է  բջջի ծրագրավորված  մահի  տեսակ:  Բացի  բջջի  մահվան  այս  մեխանիզմից  դիաբետի ժամանակ  β-բջիջների  քանակի  բացարձակ  իջեցում լինում  է  նաև  ապոպտոզի մեխանիզմի  միջոցով  [11]:  Պիրոպտոզը  պաթոգենեզով,  մորֆոլոգիայով  և  ելքով տարբերվում է ապոպտոզից: Այս տարբերությունները ներկայացված են ստորև բերված Պիրոպտոզի և ապոպտոզի համեմատական բնութագրերը Պիրոպտոզ Ապոպտոզ Աղյուսակ 1 աղյուսակում. [68,69] Մորֆոլոգիական փոփոխություններ Բջջի լիզիս Բջջի այտուց Անցքերի առաջացում ԴՆԹ-ի ֆրագմենտացիա Առանցքային ֆերմենտ Կասպազ-1 Ելք բորբոքում Կասպազ-3 Բնորոշ չէ Հիմնականում ոչ ոչ ոչ այո այո այո այո ոչ Հավանաբար «պիրոպտոզ» մեխանիզմն  է պատճառ դառնում  կղզյակում բորբոքային պրոցեսի առաջացման: ", "Երկրորդ  տիպի  շաքարային  դիաբետի  ժամանակ  առկա  քեմոցիտոկինները նպաստում  են  ոչ  միայն  β-բջիջների  ֆունկցիայի  ընկճմանը  [70],  այլ  նաև  α-բջիջների դիսֆունկցիային և հիպերգլյուկագոնեմիային [71]: Մասնավորապես կենդանիների վրա մոդելավորված  աշխատանքներում  ինտերլեյկին-6-ը  նպաստում է  α-բջիջների էքսպանսիային  և  հիպերֆունկցիային [72]:  Այսինքն՝  բորբոքային  ցիտոկինները նպաստում  են  կղզյակային  ռեմոդելավորմանը:  Նույն  այս  ինտերլեյկին-6-ի արտադրությունը նույնպես կարգավորվում է իլ-1β-ի միջոցով, իսկ իլ-6-ը խթանում է β- բջիջների ֆունկցիան գլյուկագոնանման պեպտիդ-ի արտադրության խթանման միջոցով [73]: Այսինքն՝ մի կողմից տարբեր մեխանիզմնեով ունենք β-բջիջների քանակի իջեցում, (ինսուլինային  բացարձակ  անբավարարություն),  մյուս  կողմից՝    α-բջիջների  քանակի ավելացում,  հետևաբար  գլյուկագոնի  սինթեզի  ավելացում,  հիպերգլիկեմիայի խորացում: ", "Գրականության  մեջ  հայտնի  տվյալները,  որոնք  վերաբերում  են  ինսուլիտին, մեծամասամբ կապում են ճարպակալման հետ: Հիմնական  զուգահեռները տարվում են երկրորդ  տիպի  շաքարային  դիաբետի  և  ճարպակալման  միջև:  Ճարպակալման  և ինսուլիտի  միջև  կապը  բացատրվում  է  հետևյալ  կերպ.  ինսուլինի  պահանջի բարձրացման  պայմաններում  (ինչը  առկա  է  ճարպակալման  և  հղիության  ժամանակ) սահմանափակ հիպերգլիկեմիան  խթանում է β-բջիջների կողմից իլ-1β-ի սինթեզը [74], ինչին էլ հետևում է FAS ընկալիչի ապաակտիվացում [75]: Սա էլ իր հերթին բերում է β- բջիջների պրոլիֆերացիային և ուժեղացված ֆունկցիային ՝ NF –κβ-ի և  PDX1- ի միջոցով [76]:  Բացի  այդ,    NF  –κβ-ն  ապացուցված  է,  որ  բարերար  ազդեցություն  է  թողնում  β- բջիջների կողմից ինսուլինի սեկրեցիայի և պրոլիֆերացիայի վրա [77]: Իսկ մետաբոլիկ սթրեսի  պայմաններում  իլ-1β-ն  սկսվում  է  արտադրվել  մեծ  քանակությամբ,  ադապտիվ գործընթացը  խաթարվում է,  առաջանում է  ապոպտոզին նպաստող և հակաապոպտոտիկ սպիտակուցների հավասարակշռության խանգարում, դիսֆունկցիա,  մեծ  քանակությամբ  քեմոցիտոկինների  սինթեզ  և  մակրոֆագերով ինֆիլտրացիա  [59]:  Այս  մակրոֆագերն  էլ  իրենց  հերթին  սկսում  են  սինթեզել  մեծ քանակությամբ  ինտերլեյկին-1β,  ինչպես  նաև  այլ  ցիտոտոքսիկ  գործոններ,  ինչն  էլ խաթարում  է  β-բջիջների  ֆունկցիան  և  բերում  է  նրանց  ֆունկցիոնալ  զանգվածի իջեցմանը [78]: ", "Ներբջջային  խոլեստերինի  հոմեոստազը  նույնպես  կարևոր  է  β-բջիջների  նորմալ գործունեության  համար  [79]:  Իսկ  այդ  հոմեոստազը  կարգավորվում  է  հատուկ տեղափոխիչների կողմից, որոնք սպիտակուցներ են և կոդավորվում են ABCA1 և ABCG1 գեներով: Այս գեների համատեղ ֆունկցիայի ընկճումը բերում է կղզյակում, ինչպես նաև β-բջիջներում,  խոլեստերինի  կուտակմանը,  կղզյակում  բորբոքային  պատասխանի առաջացմանը,  մեծ  քանակությամբ ինտերլեյկին-1β-ի  սինթեզին,  մակրոֆագերի ինֆիլտրացիային  և  դարձյալ  նույն  արատավոր  օղակի  առաջացմանը [80]: ", "Գրականության  տվյալները  փաստում  են,  որ  երկրորդ  տիպի  շաքարային  դիաբետի ժամանակ  առկա  է  ինսուլիտ,  որի  գլխավոր  «կարգավորիչը»  ինտերլեյկին-1β-ն  է:  Այս ցիտոկինը դարձել  է  բուժման թիրախ՝ կապված ինսուլիտում իր հսկայական դերի հետ: ", "Աշխատանքները  հիմնականում  ուղղված  են  այս  ցիտոկինի  առավել  հարմար անտագոնիստների  որոնման  ուղղությամբ  [81]:  Այսպիսով,  երկրորդ  տիպի  շաքարային դիաբետի  ժամանակ  անկասկած  առկա  է  ինսուլիտ.  իսկ  ինչպիսի  ինտենսիվությամբ  է այն  արտահայտված    ճարպակալումով  և  առանց  ճարպակալման  խմբերում  արժանի  է ուսումնասիրման: "]}