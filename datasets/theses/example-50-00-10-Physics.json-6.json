{"source_docs_file": "Physics.json", "paragraphs": ["Մեկ  ֆոտոնի  կլանման  հետևանքով  առաջացած  ազդանշանը  գրանցելու  համար անհրաժեշտ  է  ապահովել  հնարավորինս  մեծ  ազդանշան/աղմուկ  հարաբերություն։ ", "Ջերմային  աղմուկը  հնարավոր  է  նվազեցնել  սարքը  մինչև  կրիոգեն  ջերմաստիճաններ սառեցնելու միջոցով։ ", "Դիտարկենք  ՋՄՖԴ-ի  տեսության  որոշ  հարցեր  [37,  39]։  Ֆոտոնի  կլանման հետևանքով  կլանիչի  ջերմության  բարձրացման  ժամանակային  կախվածությունը բնութագրվում  է  𝑇∗(𝑡) = 𝑇 + 𝛿𝑇(𝑡)  հավասարումով,  ջերմության  փոփոխության առավելագույն արժեքը կորոշվի 𝛿𝑇(𝑡) = 𝛿𝐸 𝐶⁄  արտահայտությամբ, որտեղ C-ը կլանիչի ջերմունակությունն  է,  իսկ  δE-ն  կլանված  ֆոտոնի  էներգիան։  Զեեբեկյան  լարումը բնութագրվում  է  𝑉(𝑡) = ∫ 𝑆𝑔𝑟𝑎𝑑𝑇(𝑡)𝑑(𝑙)  արտահայտությամբ,  որտեղ  S-ը  Զեեբեկի գործակիցն է: Անտեսելով տակդիր անցնող ջերմությունը Զեեբեկյան լարումը կարելի է ներկայացնել 𝑉(𝑡) = 𝑆𝛿𝑇(𝑡) տեսքով, առավելագույն լարումը կլինի 𝑉 = 𝑆𝛿𝐸 𝐶⁄ : Քանի որ լարումը  ուղիղ  համեմատական  է  Զեեբեկի  գործակցին,  մեծ  լարում  ստանալու  համար ՋՄՖԴ-ի  զգայուն  տարրում  պետք  է  օգտագործել  մեծ  Զեեբեկի  գործակցով ջերմաէլեկտրական նյութեր։ Կրիոգեն ջերմաստիճաններում բարձր ջերմաէլեկտրական հատկություններ  դրսևորում  են  հազվագյուտ  հողային  տարրերի  հեքսաբորիդները ինչպես նաև խիստ կորելացված էլեկտրոնային համակարգերով կիսահաղորդիչները։ ", "Ազդանշանի  տևողությունը  կախված  է  ջերմաէլեկտրական  տվիչով  ջերմության հոսքի ժամանակահատվածից, որը արտահայտվում է 𝜏 = (1) բանաձևով,  որտեղ  G-ն  ջերէլեկտրական  տվիչի  ջերմահաղորդականությունն  է։  G-ն կախված է տվիչի երկրաչափությունից և որոշվում է 𝐺 = 𝑘𝑠 (2) բանաձևով, որտեղ 𝑘-ն տվիչի նյութի ջերմահաղորդականության գործակիցն է, s-ն տվիչի լայնական կտրվածքը, 𝑙-ը տվիչի երկարությունը։ ", "Տվիչի  աշխատանքի յուրաքանչյուր  ցիկլ  ավարտվում  է  մետաղ-դիէլեկտրիկ (Կապիցայի)  սահմանով  մետաղյա  կլանիչից  դիէլեկտրիկ  տակդիր  ջերմության փոխանցմամբ: Այդ պրոցեսի ժամանակը հաշվարկվում է 𝜏𝐾 = 𝑟0𝐶 𝑇3𝐴 (3) բանաձևով,  որտեղ  𝑟0~ 20 Կ4սմ2 Վ⁄ ,  𝑇-ն  տվիչի  աշխատանքային  ջերմաստիճանն  է, A-կլանիչի  տակդիրին  հպման  մակերեսն  է։  ՋՄՖԴ-ի  զգայուն  տարրի  աշխատանքի համար անհրաժեշտ է ապահովել 𝜏 < 𝜏𝐾 պայմանը։ ", "Էներգետիկ  լուծաչափը  կախված  չէ  ազդանշանի  տևողությունից։  Ազդանշանի լայնության արժեքը կիսաբարձրության վրա որոշվում է հետևյան բանաձևով՝ ∆𝐸𝐹𝑊𝐻𝑀 = 2.35{2𝑘𝐵𝑇2𝐶[1 + (𝑍𝑇)−1]}1 2⁄ (4) որտեղ  𝑍𝑇 = և  կոչվում  է  ջերմաէլեկտրական  բարորակություն։  Դրանում  T-ն 𝑆2𝑇 𝜌𝑘 ջերմաստիճանն է, S-ը՝ Զեեբեկի գործակիցը, ρ-ն՝ տեսակարար դիմադրությունը, իսկ k-ն՝ ջերմահաղորդականության գործակիցը։ ", "Ջերմաէլեկտրական  դետեկտորի  աշխատունակությունը  և  տեսության  հետ համապատասխանությունը  ապացուցող  առաջին  փորձը  իրականացվել  է  2000  թ.-ին  և ներկայացված  է  [39,  40]  աշխատանքներում։  Առաջին  փորձարարական  դետեկտորի զգայուն  տարրը  կազմված  է  եղել  ծարիրե  (Sb)  կլանիչից/ջերմատարից  և  երկաթի խառնուկով  ոսկյա  (Au-Fe)  տվիչից,  որոնք  փոշենստեցվել  են  ապակյա  տակդիրի  վրա (Նկար 9)։ ", "Նկար 9. Au-Fe ՋՄՖԴ [39]։ ", "Դետեկտորը  նախատեսված  է  ռենտգենյան  տիրույթի  ֆոտոնների  գրանցման համար։ Փորձի ընթացքում սարքը սառեցվել է մինչև 0.5 Կ։ ", "Դետեկտորի  արձագանքը  YAG:Nd  (λ=355 նմ)  լազերի  իմպուլսի  ազդեցությանը բերված է Նկար 10-ում։ ", "Նկար 10. Au-Fe ՋՄՖԴ-ի արձագանքը։ 1 – լազերային իմպուլս, 2 – դետեկտորի արձագանք [40]։ ", "Ցույց  է  տրվել,  որ  դետեկտորի  զգայունությունը  կազմում  է  500  էՎ  6 կէՎ  ռենտգենյան ֆոտոնների  գրանցման  դեպքում  [39]։  Դա  բարձր  արդյունք  չէ,  սակայն  այս  փորձերը ապացուցում  են,  որ  ՋՄՖԴ-ները  կարող  են  աշխատել  համաձայն  տեսության կանխատեսումների և ապահովել մեծ ազդանշան/աղմուկ հարաբերություն։ ", "Բարակ  թաղանթները  լայնորեն  կիրառվում  են  ժամանակակից  տեխնիկայի  տարբեր բնագավառներում։  Բարակ թաղանթների սինթեզման ֆիզիկական  եղանակներից լայնորեն կիրառվում  են  ջերմավակուումայինը,  էլեկտրոնաճառագայթայինը, լազերայինը  և մագնետրոնայինը։ ", "Առանձնակի հետաքրքրություն են ներկայացնում մեծաչափ բարակ թաղանթները: ", "Մասնավորապես  դրանք  կարող  են  ջերմաէլեկտրական  միաֆոտոն  դետեկտորների բազմատարր  տվիչների  ստեղծման  հիմք  հանդիսանալ:  Մանրամասն  անդրադառնանք մեծաչափ բարակ թաղանթների սինթեզման լազերային փոշենստեցման եղանակին։ ", "Իմպուլսային  լազերային  փոշենստեցման  (ԻԼՓ)  եղանակը  լայնորեն  կիրառվում  է մետաղների,  օքսիդների,  պոլիմերների  և  այլ  նյութերի  փոշենստեցման  համար  [42-54]։ ", "Այն  ապահովում  է  մեծ  փոշենստեցման  արագություն,  թիրախի  և  թաղանթի բաղադրության  միջև  համապատասխանություն,  տարբեր  գազերի  միջավայրերում  և տարբեր ճնշման պայմաններում փոշենստեցման հնարավորություն։ ԻԼՓ եղանակը թույլ է  տալիս  ստանալ  միաբյուրեղային,  բազմաբյուրեղ  և  ամորֆ,  հաստ  կամ  գերբարակ թաղանթներ, ինչպես նաև հետերոկառուցվածքներ և նանոբյուրեղային ծածկույթներ։ Այն կիրառվում  է  բազմատարր  միացությունների  թաղանթների  փոշենստեցման  համար, որոնց ստացումը այլ եղանակներով բավականին բարդ է կամ անհնարին [42, 43]։ ", "Մեծաչափ  բարակ  թաղանթների  լայն  կիրառության  համար  շատ  կարևոր  է  դրանց հաստության և բաղադրության համասեռությունը։ Այդպիսի թաղանթների ստացման համար ավանդական  ԻԼՓ  եղանակի  կիրառությանը  խանգարում  են  փոշենստեցված  թաղանթի հաստության անհամասեռությունը և թիրախի օգտագործման փոքր արդյունավետությունը։ ", "Թաղանթների  հաստության  անհամասեռությունը  պայմանավորված  է  նրանով,  որ լազերային  ճառագայթով  ստեղծված  պլազմային  ջահում  զանգվածափոխադրման արագության  անկյունային  բաշխվածությունը  որոշվում  է  𝐹(𝜃) = 𝐴 cos𝑚 𝜃 բանաձևով  [42], որտեղ θ-ն լազերային փնջի անկման կետում թիրախի հարթությանը իջեցված ուղղահայացից շեղման  անկյունն  է։  Այսպիսով  ավանդական  լազերային  փոշենստեցման  եղանակով հնարավոր չէ ստանալ 30 մմ-ից մեծ տրամագծով համասեռ հաստությամբ թաղանթներ։ ", "Այս  խնդրի լուծման  մի  քանի  եղանակներ  են  առաջարկվել  [44-46]։  Ըստ եղանակներից մեկի [44] լազերային ճառագայթը ընկնում է պտտվող թիրախի վրա, որի դիմաց տեղակայված է պտտվող տակդիրը և տակդիրի առանցքը շեղված է պլազմային ջահի առանցքի նկատմամբ (Նկար 11ա)։ ", "Նկար 11. Մեծաչափ բարակ թաղանթների փոշենստեցման շեղված (ա) և շարժվող (բ) տակդիրով ԻԼՓ եղանակների գծապատկերը [45]: ", "Այդ  հեռավորության  օպտիմալ  մեծությունը  կախված  է  թիրախ-տակդիր հեռավորությունից,  տակդիրի  շառավղից  և  պլազմային  ջահում  գոլորշիացող  նյութի անկյունային  բաշխվածությունից։  Տակդիրի  առանցքը  շեղված  լինելու  արդյունքում տակդիրի  եզրին,  որտեղ  պետք  է  թաղանթով  պատել  ավելի  մեծ  մակերես,  ընկնում  է պլազմային  ջահի  զանգվածափոխադրման  մեծ  արագությամբ  տիրույթը,  ինչը հավասարեցնում է փոշենստեցված թաղանթի հաստությունը։ Այս եղանակի թերությունը փոշենստեցվող  թաղանթի  սահմանափակ  չափերն  են,  որի  կիրարմամբ  հնարավոր  չէ ստանալ  50  մմ-ից  մեծ  տրամագծով  համասեռ  հաստությամբ  թաղանթներ։  Թիրախ- տակդիր հեռավորության մեծացումը չի լուծում խնդիրը, քանի որ զգալիորեն փոքրանում է փոշենստեցման արագությունը։ Նշենք նաև, որ բարդ միացությունների փոշենստեցման դեպքում թաղանթի բաղադրության համասեռությունը պահպանվում է միայն որոշակի թիրախ-տակդիր հեռավորությունների դեպքում։ ", "Վերոնշյալ  եղանակի  կատարելագործված  տարբերակն  է  շարժվող  տակդիրի եղանակը։ Այս տարբերակում տակդիրը բացի պտտվելուց, նաև շարժվում է պլազմային ջահի  նկատմամբ  (Նկար  11  բ)։  Շարժման  արագությունը  ղեկավարում  է  համակարգիչը այնպես, որ պլազմային ջահի առանցքը ուղղված լինի եզրերին ավելի երկար ժամանակ, քան կենտրոն։  Եղանակի  թերությունն է նախապես  պլազմային ջահում զանգվածափոխադրման  արագության  անկյունային  բաշխվածության  ուսումնասիրման անհրաժեշտությունը։  Բացի  այդ  փոշենստեցման  ընթացքում  պլազմային  ջահում զանգվածափոխադրման արագության անկյունային բաշխվածությունը կարող է փոխվել փոշենստեցման ընթացքում։ ", "Մեկ այլ եղանակի առանձնահատկություն է հանդիսանում դիմակների կիրառումը: ", "Այս  եղանակում  մինչ  ուղղահայաց  առանցքի  շուրջ  պտտվող  տակդիրին  հասնելը գոլոշիացված  նյութը  անցնում  է  տակդիրին  մոտ  տեղադրված  դիմակի  հատուկ երկրաչապությամբ  ճեղքով  (Նկար  12)։  Դիտարկված  են  դիմակի  ճեղքի  տարբեր եզրաձևեր, որոնք հնարավորություն են ստեղծում համասեռ հաստությամբ թաղանթներ ստանալ [45, 46, 49]։ ", "Նկար 12. Դիմակի կիրառմամբ ԻԼՓ եղանակի գծապատկեր [50]: ", "Հաջորդը ճոճվող թիրախի եղանակն է [45, 47, 50]։  Այս եղանակի առանձնահատկությունն է տակդիրին զուգահեռ առանցքի շուրջ թիրախի ծրագրավորվող ճոճքը,  որի  ընթացքում  լազերային  ճառագայթը,  լազերային  փնջի  կիզակետը  և  տակդիրը անշարժ են իրար նկատմամբ (Նկար 13)։ ", "Նկար 13. Ճոճվող թիրախի եղանակի գծապատկեր [45]: ", "Լազերային ճառագայթը ընկնում է թիրախի վրա F կետում, թիրախը ճոճվում է O կենտրոնով  անցնող  AA՛  առանցքի  շուրջ,  ինչը  թույլ  է  տալիս  սկանավորել  պլազմային ջահի  առանցքը  տակդիրի  շառավղի  երկայնքով։  Տակդիրը  պտտվում  է  EO՛  առանցքի շուրջ,  լազերային  ճառագայթը  ուղղահայաց  է  AA՛ առանցքին։  Փոփոխելով  թիրախի որաշակի  անկյան  տակ  գտնվելու  ժամանակը  կփոփոխենք  նյութի  քանակը,  որը փոշենստեցվում է տակդիրի O՛B շառավղի որաշակի հատվածի վրա։ ", "ԻԼՓ եղանակով մեծաչափ թաղանթների ստացման երկրորդ դժվարությունը այն է, որ լազերային ճառագայթի ազդեցությամբ թիրախից նյութի հեռացման հետևանքով որոշ ժամանակ  անց  թիրախում  առաջանում  է  խոռոչ,  որը  ազդում  է  պլազմային  ջահում զանգվածափոխադրման  արագության  անկյունային  բաշխվածության  վրա։  Այս խնդիրը հնարավոր է լուծել լազերային ճառագայթը թիրախի ամբողջ մակերեսին գցելով, սակայն այդ  դեպքում  թիրախը  գերտաքանում  է,  ինչը  փոփոխում  է  փոշենստեցվող  նյութի բաղադրությանը: ", "Պտտվող  թիրախի  օգտագործումը  լուծում  է  գերտաքացման  խնդիրը,  սակայն  այս դեպքում  թիրախի  մակերեսին  առաջանում  են  շրջանաձև  ակոսներ,  որոնք  փոխում  են պլազմային ջահում զանգվածափոխադրման արագության անկյունային բաշխվածությունը [48]։ ", "Նկար բերված է  պլազմային ջահում զանգվածափոխադրման  արագության  անկյունային  բաշխվածության  𝐹(𝜃) = 𝐴 cos𝑚 𝜃 բանաձևում  m բնութագրի կախվածությունը  ակոսի  խորություն/լայնություն հարաբերությունից։ ", "Նկար 14. Պլազմային ջահում զանգվածափոխադրման արագության անկյունային բաշխվածության կախվածությունը ակոսի երկրաչափությունից [48]։ ", "Փոշենստեցման մի քանի ցիկլից հետո, երբ լազերային ճառագայթը տեղափոխվում է  թիրախի  կենտրոնից  դեպի  եզր,  թիրախի  մակերեսին  առաջանում  են  ակոսներ,  ինչի հետևանքով թիրախը այլևս պիտանի չի լինում փոշենստեցման համար։ Դա դառնում է բավականին  լուրջ  խոչընդոտ  թիրախի  բարձր  արժեքի  պարագայում։  Ուստի  մեծաչափ թաղանթների սինթեզման համար ԻԼՓ եղանակի կիրառությունը ավելի լայն կլինի, երբ լուծվի  նաև  թիրախների  արդյունավետ  օգտագործման  խնդիրը:  Լուծումներից  մեկն  է օգտագործված թիրախի մակերեսի հղկումը։ Այդ դեպքում կորում է թիրախի նյութի ավելի քան 75%-ը [44]։ ", "Կան  եղանակներ  որոնք  թիրախի  նյութի  օգտոգործումը  հասցնում  են  90%,  բայց դրանց  իրագործումը  բավականին  բարդ  է։  Այդ  եղանակներից  են  թրիախի  մակերեսի տեսածրումը  համակարգչային  ղեկավարմամբ  կամ  անշարժ  լազերային  ճառագայթի համեմատ  թիրախի  շարժումը  երկու  փոխուղղահայաց  ուղղություններով։  Մեկ  այլ եղանակ  է  լազերային  ճառագայթի  բաժանումը  4  մասի,  որոնցից  յուրաքանչյուրը իրականացնում է նյութի գոլոշիացում պտտվող թիրախի որոշակի հատվածից [50]։ Սա հնարավորություն  կընձեռի  լայնացնել  թիրախից  հեռացվող  նյութի  պլազմային  ջահը  և գոլոշիացումը  տեղի  կունենա  թիրախի  մակերեսի  ավելի  մեծ  հատվածից։  Եղանակը մեծացնում  է  արդյունավետությունը,  սակայն  այս  դեպքում  էլ  թիրախի  մակերեսին առաջանում են շրջանաձև ակոսներ վերոնշյալ անցանկալի հետևանքներով։ ", "Հաջորդ  եղանակը  հիմնված  է  թիրախի  երկու  զուգահեռ  առանցքների  նկատմամբ բարդ պտույտի վրա։ Այս դեպքում լազերային ճառագայթը թիրախի մակերեսին նկարում է  ոչ  թե  շրջան,  այլ  ցիկլոիդ  ինչը  ևս  մեծացնում  է  թիրախի  նյութի  օգտագործման արդյունավետությունը [51, 52]։ ", "Ըստ  երևույթի  ամենապարզ  եղանակը լազերային  ճառագայթի  համասեռ բաշխվածությունն է թիրախի ամբողջ մակերեսով, ինչը հնարավոր է ապահովել տարբեր օպտիկական  համակարգերի  միջոցով  [54]:  Այնուամենայնիվ  այս  եղանակը  չի  կարող կիրառվել  բազմատարր  միացությունների  փոշենստեցման  համար։  Այսպիսով  ԻԼՓ եղանակի թիրախի արդյունավետ օգտագործման գոյություն ունեցող եղանակները կամ շատ  բարդեցնում  են  փաշենստեցման  համակարգը,  կամ  ամբողջությամբ  չեն  լուծում խնդիրը։ ", "Ամփոփելով գրականության ակնարկը հանգում ենք հետևյալ եզրակացություններին: ", "•  Միաֆոտոն դետեկտորները լայնորեն կիրառվում են տարբեր բնագավառներում այդ թվում նաև լազերային ֆիզիկայում: ", "•  Ջերմաէլեկտրական  միաֆոտոն  դետեկտորները  ֆոտոնների  գրանցման  առավել զգայուն  սարքերից  են:  Դրանք  ըստ  ՋՄՖԴ-ի  միաշերտ  զգայուն  տարրի  տեսական հաշվարկների  ունեն  առավելություններ  դասական  և  գերհաղորդիչ  ՄՖԴ-ների համեմատ: ", "•  Միաֆոտոն դետեկտման եղանակների զարգացումը կխթանի լազերային ֆիզիկայի, ինչպես նաև գիտության և տեխնիկայի այլ ոլորտների, հետագա առաջընթացը և հիմք կհանդիսանա նոր սերնդի տարբեր սարքավորումների ստեղծման համար։ ", "•  Ջերմաէլեկտրական միաֆոտոն դետեկտորների զգայուն տարրի ստեղծման համար անհրաժեշտ են  ծանր  մետաղների և  ցածրջերմաստիճանային ջերմաէլեկտրիկների բարակ  թաղանթներ,  որոնց  սինթեզման  պայմանների  և  հատկությունների ուսումնասիրումը կարևոր խնդիր է հանդիսանում: ", "•  Մեծաչափ բարակ թաղանթները միաֆոտոն դետեկտորների բազմատարր տվիչի հիմք են հանդիսանում:  Դրանց  սինթեզման  համար  կարևոր  է  իմպուլսային լազերային փոշենստեցման եղանակի զարգացումը։ ", "•  Լազերային փոշենստեցման տարբեր միացությունների մեծաչափ բարակ թաղանթների սինթեզման եղանակները կարող են օգտագործվել օպտիկական արդյունաբերությունում, միկրոէլեկտրոնիկայում,  ինչպես  նաև  քվանտային  էլեկտրոնիկայի  սարքավորումների ստեղծման խնդիրներում։ ", "Այս  գլխում  նկարագրված  են  մետաղների  և  հեքսաբորիդների  բարակ  թաղանթների սինթեզման և ուսումնասիրման համար օգտագործված եղանակները ու սարքավորումները, ՋՄՖԴ-ների  զգայուն  տարրում  ֆոտոնի  կլանման  հետևանքով  տեղի  ունեցող  ջերմային պրոցեսների  համակարգչային  մոդելավորման  եղանակը  և  հաշվարկներում  կիրառված նյութերի ֆիզիկական բնութագրերը։ ", "սարքավորումները Մեր  հետազոտությունների  խնդիրներից  էին  ստանալ  վոլֆրամի  և  ցերիումի հեքսաբորիդի  թաղանթներ  ու  դրանց  հիման  վրա  հետերոկառուցվածքներ։ ", "Գրականության  մեջ  վոլֆրամի  թաղանթների  փոշենստեցման  համար  առավել  հաճախ կիրառվել  են  մագնետրոնային  [55,  56]  և  էլեկտրոնաճառագայթային  փոշենստեցման եղանակները [57, 58]։ Էլեկտրնաճառագայթային եղանակով վոլֆրամի փոշենստացման բարդությունը  կայանում  է  նրանում,  որ  վոլֆրամը  միաժամանակ  ունի  բարձր ջերմահաղորդականություն և բարձր հալման ջերմաստիճան։ ", "CeB6  թաղանթների  փոշենստեցման  աշխատանքները  գրականության  մեջ բավականին  քիչ  են  [59-61]:  Էլեկտրոնաճառագայթային  փոշենստեման  եղանակով  այս թաղանթների  ստացման  հիմնական  բարդությունն  է  թիրախի  բաղադրությունը անփոփոխ թաղանթին փոխանցելը։ ", "Բարակ թաղանթների փոշենստեցման համար կիրառվել են էլեկտրոնաճառագայթային և ԻԼՓ եղանակները։ ", "Էլեկտորնաճառագայթային փոշենստեցման  համար  օգտագործվել  է  ВУ-1А  համակարգը:  Սկզբնական  ճնշումը փոշենստեցման խցիկում եղել է ~10-5 տորր։ Տակդիրները տեղադրվել են թիրախից 18 սմ հեռավորության վրա և տաքացվել են վոլֆրամե վառարանի միջոցով, որը տեղակայվել է տակդիրների բռնիչի վերևում: Փոշենստեցման ընթացքում տակդիրների ջերմաստիճանը ֆիքսվել  է  պլատին-պլատինեռոդիումային  ջերմազույգի  միջոցով,  որը  ամրացվել  է տակդիրների բռնիչի կենտրոնում: Տակդիրների բռնիչի վրա տեղավորվում են 10 × 10 մմ2 չափի  12  տակդիրներ:  Հետազոտություններում  օգտագործվել  են  շափյուղայի  (Al2O3), սիլիցիումե (Si), ալյումինի նիտրիդե (AlN) և վոլֆրամե (W) տակդիրներ (Նկար 15)։ "], "paragraph_source_docs": [6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6, 6]}