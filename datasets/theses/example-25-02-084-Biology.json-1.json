{"paragraphs": ["Այս  տվյալները  գտնվում  են  համապատասխանության  մեջ  [139] աշխատանքում բերված  արդյունքների  հետ,  որտեղ  ցույց  է  տրված,  որ  ԴՆԹ-ի  հետ  ԷԲ-ի  կապման դեպքում T-ն աճում է r-ի հարաբերականորեն փոքր արժեքների դեպքում, այնուհետև, անցնելով մաքսիմումով,  նվազում է՝ ստանալով զանգակաձև տեսք: ԴՆԹ-ի հետ ԷԲ-ի և ՄԿ-ի կոմպլեքսների համար ստացված r-ից T-ի կախվածության զանգակաձև կորերի նմանությունը,  ինչպես  նաև  գրական  տվյալները  [139,145]  վկայում  են,  որ  լուծույթում նատրիումի փոքր կոնցենտրացիաների դեպքում ԴՆԹ-ի հետ ՄԿ-ը նույնպես կապվում է այն նույն եղանակներով, ինչ ԷԲ-ը, այսինքն՝ ինտերկալյացիոն, կիսաինտերկալյացիոն և էլեկտրաստատիկ: Ընդ որում, չեն բացառվում նաև փոխազդեցության այլ եղանակներ: ", "Ներկայումս,  բազմաթիվ  ինտերկալյատորների  համար,  ինտերկալյացիայի  հետ համատեղ,    հայտնաբերված   է նաև կապման   մասնակի ինտերկալյացիայի (կիսաինտերկալյացիա)   եղանակը,  և  փոխազդեցության  այդ  եղանակը   հնարավոր   է ինչպես  միաշղթա,  այնպես  էլ երկշղթա  ԴՆԹ-ում,    ինչպես    նաև  սինթետիկ պոլինուկլեոտիդներում [153,  154,    166]:   Ընդ   որում,  երկշղթա  ԴՆԹ-ի դեպքում կիսաինտերկալյացիան հնարավոր է միաժամանակ երկու շղթաներում: Հաշվի առնելով այս  փաստը՝  մենք  ենթադրում  ենք,  որ  լուծույթի  0,002  մոլ  իոնական  ուժի  դեպքում, ԴՆԹ-ի   հետ ՄԿ-ը, ինտերկալյացիային զուգընթաց, առաջացնում է նաև կիսաինտերկալյացիոն կոմպլեքսներ: ", "Հայտնի  է,  որ  ԴՆԹ-ի  հալման  միջակայքը  (T  մեծությունը)  հանդիսանում  է վերջինիս  կառուցվածքի  հետերոգենության  չափանիշը  և  որոշվում  է  T=TGC-TAT տարբերությամբ, ընդ որում, հոմոնուկլեոտիդների դեպքում  (poly[d(A-T)] կամ poly[d(G- C)]) այդ մեծությունը հավասար է 0.5-10C: ", "Հոմոպոլինուկլեոտիդների  ոչ  զրոյական  հալման  միջակայքը  պայմանավորված  է դրանց  մոլեկուլի  երկայնքով  հիմքերի  զույգերի  միջև  ստեկինգ  փոխազդեցության հետերոգենությամբ, ինչը բնական ԴՆԹ-ի դեպքում զգալի է (ընդհուպ մինչև 13-150C) Նկ.  21  ԴՆԹ-ի  հետ  ՄԿ  կոմպլեքսների՝  r=լիգանդ/ԴՆԹ  հարաբերությունից T-ի կախվածության կորերը: Կոր 1-ը ստացվել է լուծույթի 0.002 մոլ, կոր 2- ը՝ 0.02 մոլ իոնական ուժի դեպքում: ", "(Ghochikyan et al., 2014d): ", "Այս   տեսանկյունից,   լուծույթի   0,02   մոլ   իոնական   ուժի   և   լիգանդի   բարձր կոնցենտրացիաների  դեպքում  ԴՆԹ-ի  հետ  ՄԿ  կոմպլեքսների  համար  ստացված  T կախվածությունը  r-ից  պետք  է  նվազի:  Փորձարարականորեն  դա  չի  բացահայտվել, հետևաբար,  մենք ենթադրում  ենք, որ բարձր  իոնական  ուժերում  ԴՆԹ-ի հետ կապման ոչ բոլոր եղանակներն են դրսևորվում: Հաշվի առնելով նաև վերջինիս կոմպակտ (խիտ) կառուցվածքը`  մենք  ենթադրում  ենք,  որ  լուծույթի  բարձր  իոնական  ուժերի  դեպքում ավելի  նախընտրելի  են  դառնում  կապման  էլեկտրաստատիկ  և  կիսաինտերկալյացիոն եղանակները,  ընդ  որում, լրիվ    ինտերկալյացիայի  բացակայության  ժամանակ էլեկտրաստատիկ եղանակը էական դեր է կատարում ԴՆԹ-ի կայունացման գործում: ", "Միևնույն  ժամանակ  հայտնի  է,  որ  հալման  միջակայքի  լայնության  մեծությունը գրեթե  կախվածություն  չունի  լուծույթի  իոնական  ուժից  և  հասնելով  որոշակի  արժեքի՝ այն  հաստատուն  է  մնում  աղի  մեծ  կոնցենտրացիաների  դեպքում  [160]:  Հետևաբար, լիգանդի  մեծ  կոնցենտրացիաների  և  հարաբերականորեն  բարձր  իոնական  ուժերի դեպքում ԴՆԹ-ՄԿ  կոմպլեքսների  T-ի  մեծությունը  մնում  է  հաստատուն,  չնայած այն հանգամանքին, որ հալման ջերմաստիճանը այդ պայմաններում մեծանում է: ", "Ուռուցքակիր  կենդանիները  պատահականության  սկզբունքով  բաժանվել  են    2 խմբի`  ստուգիչ    և    փորձարարական:  Կենդանիների  մոտ    ուռուցքը  հազիվ շոշոփելի  դառնալուն  պես  (>1մմ),  մկները  ներարկվել  են  100մկգ  IMM-ով        կամ բուֆերացված ֆիզիոլոգիական լուծույթով:  Ուռուցքային բջիջների ներարկումից ուռուցքի  վիրահատական  հեռացումը:    Հետվիրահատական    6րդ  և  13րդ  օրերը կատարվել  է  փորձարկվող  դեղամիջոցի`  երկրորդ  և  երրորդ`վերջին  ներակումը (գրաֆիկ 1): Համապատասխանաբար ֆիզիոլոգիական լուծույթի   ներարկումներ ստացել  են  նաև  ստուգիչ  մկները:  Հետվիրահատական    20-երորդ  օրը    բոլոր կենդանիների  կյանքը  ընդհատվել է,  փայծաղը  և  թոքերը  ասեպտիկ պայմաններում վերցվել են հետագա  անալիզների համար: ", "Լուծույթի  0,02  մոլ  իոնական  ուժի  դեպքում  ինտերկալյացիոն  եղանակի բացակայությունը  նկատվում  է  նաև  ԴՆԹ-ի  հետ  ՄԿ-ի  կոմպլեքսների  կլանման  և ֆլուորեսցենցիայի  սպեկտրներում,  քանի  որ  ինչպես  արդեն  ցույց  է  տրվել,  ԴՆԹ-ՄԿ կոմպլեքսների  կլանման  սպեկտրներում  դիտվում  է  ոչ  մեծ  հիպոքրոմիզմ,  իսկ  ԴՆԹ-ի մեծ  կոնցենտրացիաների  դեպքում՝  կլանման  սպեկտրների  մաքսիմումների  աննշան տեղաշարժ դեպի երկարալիք տիրույթ: ", "Բերված  տվյալներից  բացահայտվել  է  նաև,  որ  Na+ կոնցենտրացիան  մեկ  կարգով նվազեցնելիս՝ լիգանդի  կոնցենտրացիայի  մեծացմանը  զուգընթաց  կոմպլեքսների հալման ջերմաստիճանը և հալման միջակայքի լայնությունը ձեռք են բերում  ավելի մեծ արժեքներ, քան 0,02 մոլ իոնական ուժում: Ընդ որում, 0,002 մոլ իոնական ուժի դեպքում T-ն  գրեթե  մեկ  միավորով  մեծ  է,  քան  0,02  մոլ  իոնական  ուժում:  Այս  երևույթը հետևանք  է  այն  հանգամանքի,  որ  նշված  իոնական  ուժերում  ԴՆԹ-ն  գտնվում  է կառուցվածքային  տարբեր  վիճակներում,  ուստի  ՄԿ-ը  կապվում  է  ԴՆԹ-ի  տարբեր կառուցվածքների  հետ  տարբեր  եղանակներով  (մեխանիզմներով),  որն  էլ,  իր  հերթին, անդրադառնում է թերմոդինամիկ պարամետրերի վրա: ", "ուռուցքակիր  մկները  այս  դեպքում  նույնպես  առաջին  ներարկումը  ստացել  են ուռուցքը  շոշափելի  (ՈՒՏ  0.5-1մմ)  դառնալուն  պես:  Ուռուցքի  չափերը  3.5-5մմ հասնելուն  պես կատարվել է վերջինիս վիրահատական հեռացում: ", "Վիրահատությունից  հետո  իմունոխթանիչով  կամ  ֆիզիոլոգիական  լուծույթով ներերակային  ներարկումները  կատարվել  են  շաբաթը  մեկ  միջակայքով`  մինչ հետվիրահատական  69-երորդ  օրը  (նկար  17):    Մկների  կենսունակությունը դիտարկվել  է  մինչ  142րդ  օրը:  Կենսունակության  դիտարկման  արդյունքում պարզվեց,  որ  փորձարկային  մկների  կենսունակության  ցուցանիշը  ի  համեմատ ստուգիչ  մկների հավաստի բարելավվել է (*P<0.05) (նկար  17): ", "Դրանց  են  պատկանում  հակաուռուցքային  հատկություններով  օժտված հակաբիոտիկներ  նետրոպսինը,  դիստամիցին  A-ն,  Hoechst  33258  ֆլուորեսցենտային ներկանյութը,  որոնք  կապվում  են  հիմնականում  ԴՆԹ-ի  AT-հարուստ  տեղամասերում [2,167]:  Գոյություն ունեն նաև  GC-սպեցիֆիկ լիգանդներ, հիմնականում ինտերկալյատորներ՝  ակտինոմիցին  Դ  (ԱՄԴ),  միտոքսանտրոն,  ամետանտրոն  և  այլն: ", "Կարևոր  է  նշել,  որ  ի  տարբերություն  ԴՆԹ-ի  AT-հարուստ  տեղամասերի  նկատմամբ որոշ  լիգանդների  ընտրողականության,  նետրոպսինի,  դիստամիցինի  կամ  Hoechst-ի դեպքում  AT-սպեցիֆիկությունը  չի  ճնշվում  բարձր  իոնական  ուժերի  ազդեցությամբ (ընդհուպ մինչև NaCl 1 մոլ և ավելի մեծ կոնցենտրացիաների) [2]: ", "Կարգավորիչ  սպիտակուցների  առավել  հետաքրքրություն ներկայացնող հատկություններից  է  ԴՆԹ-ի  որոշակի  նուկլեոտիդային  հաջորդականու-թյունների “ճանաչողության”  ունակությունը:  Այլ  սպիտակուցներ  և  բազմաթիվ  փոքր  մոլեկուլներ փոխազդում  են  ԴՆԹ-ի  հետ  ոչ  սպեցիֆիկորեն  կամ  խնամակցություն  են  ցուցաբերում հիմնականում միայն մեկ տիպի հիմքերի զույգերի նկատմամբ: ", "Ֆիզիկական այն մոդելի ընտրությունը, որը համապատասխան ձևով կնկարագրի ԴՆԹ-ի  հիմքերի  զույգերի  որոշակի  հաջորդականությունների  հետ լիգանդների ընտրողական կապման մոլեկուլային մեխանիզմը, հիմնվում է հետևյալ պատկերացումների  համակցությունների  վրա. հիմքերի  զույգերի հաջորդականությունը պայմանավորում  է  կրկնակի  պարույրի  կառուցվածքի  այնպիսի  փոփոխությունները (նույնիսկ  եզակի,  խաչաձև  կառուցվածքների  առաջացումը),  որոնք  կոմպլեմենտար  են համապատասխան լիգանդների  կոնֆորմացիաներին,  կամ լիգանդի  մոլեկուլն անմիջականորեն  “ճանաչում”  է  ԴՆԹ-ի  նուկլեոտիդային հաջորդականությունը՝ հիմքերի  տարբեր  ֆունկցիոնալ  խմբերի  հետ  փոխազդեցության  շնորհիվ:  ԴՆԹ-ի  հետ նետրոպսինի  կապման  առաջին  փորձերի արդյունքները  բացահայտում են,  որ երկրորդ պատկերացումն  ավելի  նախընտրելի  է:  Այդ  փորձերում  ցույց  է  տրվել,  որ  A-ԴՆԹ-ն նետրոպսինի  ազդեցության  տակ  ենթարկվում  է  AB  կոնֆորմացիոն  փոխարկման, քանի որ այդ լիգանդը կապվում է միայն ԴՆԹի B-ձևի հետ: Այս արդյունքը հստակ ցույց է  տալիս,  որ  ԴՆԹ-ի  հետ  լիգանդի  մոլեկուլների  փոխազդեցության  էներգիան  կարող  է շատ  ավելի  մեծ  լինել  ԴՆԹ-ի  տարբեր  ձևերին  համապատասխանող  էներգիաների տարբերություններից:  Այդ  էներգիան կարող  է ավելի մեծ  լինել ԴՆԹ-ի  կոնֆորմացիայի տեղային  փոփոխությունների  միջև  այն  էներգետիկ  տարբերություններից,  որոնք կապման  տեղամասերում  տրվում  են  հիմքերի  զույգերի  հաջորդականությամբ:  Որպես օրինակ  կարող  են  ծառայել  ԴՆԹ-ի  հետ  նետրոպսին  և  դիստամիցին  A հակաբիոտիկների կոմպլեքսները, քանի որ այդ լիգանդների  մոլեկուլները  կապվում են ԴՆԹ-ի  փոքր  ակոսում՝  ջրածնական  կապերի  միջոցով,  որոնք  առաջանում  են հակաբիոտիկի  N-մեթիլպիրոլկարբօքսամիդային  կմախքի  NH-խմբերի  և  ԴՆԹ-ի  AT- զույգերի միջև [2]: ", "Հարկ  է  նշել,  որ  կենսաբանորեն  ակտիվ,  ցածրամոլեկուլային  միացությունների մեծ մասը կարող է ԴՆԹ-ի հետ կապվել տարբեր եղանակներով: Կապման այս կամ այն եղանակի  ի  հայտ  գալը  կախված  է  ոչ  միայն  լիգանդի  կոնցենտրացիայից,  ինչպես  դա ցույց  է  տրվել  վերևում,  այլև  հենց  ԴՆԹ-ի  կառուցվածքից՝  նուկլեոտիդային հաջորդականությունից,  հիդրատացման  աստիճանից  կամ  նրա  տարբեր  տեղամասերի կազմավորման  այլ  առանձնահատկություններից:  Մասնավորապես,  վերը  նշված լիգանդների  հետ մեկտեղ որոշակի  սպեցիֆիկություն հայտնաբերված է նաև դասական ինտերկալյատոր ԷԲ-ի համար, որը ինտերկալյացիայի դեպքում ընտրողաբար կապվում է  ԴՆԹ-ի  3՛-պիրիմիդին-5՛-պուրին  հաջորդականությունների  հետ:  Միևնույն  ժամանակ այս լիգանդը, բացի ինտերկալյացիայից,  ԴՆԹ-ի հետ կապվում է նաև կիսաինտերկալյացիոն եղանակով, որը ևս հանդիսանում է սայտ-սպեցիֆիկ [153]: ", "փոխազդեցության վրա ԴՆԹ-ի  հետ  ԷԲ-ի  փոխազդեցությունը  ուսումնասիրվել  է  կլանման  և ֆլուորեսցենցիայի  սպեկտրասկոպիաների  մեթոդներով  և  ԴՆԹ-ԷԲ  համապատասխան սպեկտրների  վերլուծությունից  ստացվել  են  r  և  Cf  կոորդինատները:  ԴՆԹ-ի  հետ  ԷԲ-ի կապման  դեպքում  տեղի  ունի  վերջինիս  մոլեկուլների  լիցքի  խտության  բաշխման փոփոխություն,  որը  պայմանավորում  է  առաջացող  կոմպլեքսների  սպեկտրների առանձնահատկությունները:  Մասնավորապես,  կոմպլեքսների  կլանման  սպեկտրների մաքսիմումները  նվազում  են  և  տեղաշարժվում  երկարալիքային  տիրույթ՝  ազատ լիգանդի  կլանման  սպեկտրի  համեմատ,  միևնույն  ժամանակ,  ֆլուորեսցենցիայի ինտենսիվությունն աճում է: ", "Այս մեթոդների առանձին կիրառման դեպքում հնարավոր չէ որոշել, թե որոշակի պայմաններում (իոնական ուժ, լուծույթի pH, ԷԲ/ԴՆԹ կոնցենտրացիոն հարաբերություն,  ԴՆԹ-ի միջին  GC-պարունակություն)  որ եղանակով է՝ ինտերկալյացիոն,  կիսաինտերկալյացիոն,  թե արտաքին,  լիգանդը  կապվել ԴՆԹ-ի  հետ, քանի  որ  բոլոր  այս  եղանակները  գործնականում  միանման  փոփոխություններ  են հրահրում  կլանման  սպեկտրներում:  Մյուս  կողմից  ցույց  է  տրվել,  որ  ԴՆԹ-ի  հետ  ԷԲ-ի կոմպլեքսների  ֆլուորեսցենցիայի  ինտենսիվության  աճը  պայմանավորված  է  կապման ինտերկալյացիոն  եղանակով  [152]:  Հետևաբար,  վերը  նշված  մեթոդների  համակցումը ԴՆԹ-ի  հետ  ԷԲ-ի  փոխազդեցության  ուսումնասիրության  դեպքում  կարող  է  ավելի ինֆորմատիվ  լինել  և  բացահայտել  կապման  նոր  եղանակներ,  որոնք  շատ  հաճախ քողարկվում են՝ միայն մեկ մեթոդով ուսումնասիրության դեպքում: ", "Ավելի  վաղ  ցույց  էր  տրվել,  որ  ԴՆԹ-ի  հետ  ԷԲ-ն  առաջացնում  է  երկու  տիպի կոմպլեքսներ՝  “ուժեղ”  և  “թույլ”:  Հետագա  ուսումնասիրությունները  բացահայտել են,  որ ԷԲ-ը  ԴՆԹ-ի  հետ  կարող  է  կապվել  առնվազն  երկու  “ուժեղ”  եղանակներով [148,153,171,172]:  Ավելին,  ցույց  է  տրվել,  որ  ԷԲ-ն  կարող  է  տեղակայվել  ԴՆԹ-ի  մեծ ակոսում  և  առաջացնել  ջրածնական  կապեր  ԴՆԹ-ի  շղթաներից  մեկի  պուրինային հիմքերի հետ [169]: Ավելի հետաքրքիր է այն, որ ԷԲ-ը և՛ միաշղթա ԴՆԹ-ի, և՛  միաշղթա պոլինուկլեոտիդների հետ կապվում է առնվազն երկու եղանակներով՝ “ուժեղ” և “թույլ”, ընդ որում, ուժեղ եղանակը համապատասխանում  է կիսաինտերկալյացիային [153,154]: ", "Ցույց է տրվել որ, ԷԲ-ը ԴՆԹ-ի հետ առաջացնում է ուժեղ տիպի կոմպլեքսներ, որոնցից մեկի  դեպքում  գրանցվում  է  ֆլուորեսցենցիա,  մյուսի  դեպքում  չի  գրանցվում  [164,171]: ", "Ինչպես  վերևում նշվել է,  ԷԲ-ի  ֆլուորեսցենցիայի ինտենսիվության  աճը պայմանավորված  է  ԴՆԹ-ի  հիմքերի  զույգերի  հարթությունների  մեջ լիգանդի մոլեկուլների  ինտերկալյացիայով,  իսկ  մյուս  տիպի,  ֆլուորեսցենցիա  չդրսևորող,  ուժեղ կոմպլեքսը  համապատասխանում  է  կիսաինտերկալյացիոն  եղանակին,  քանի  որ  այս դեպքում  ԷԲ-ի  կապված  մոլեկուլները  դառնում  են  մատչելի  ջրի  մոլեկուլների  համար, ինչի  արդյունքում  տեղի  է  ունենում  ֆլուորեսցենցիայի  մարում:  Փոխազդեցության  այս տիպը  հիմնականում  առաջանում  է  r<0.25  (r=Cb/Cp)  արժեքների  դեպքում,  այսինքն լիգանդի հարաբերականորեն փոքր կոնցենտրացիաների դեպքում: ", "Ցույց  է  տրվել,  որ  ԷԲ-ի  մոլեկուլների  կիսաինտերկալյացիան  տեղի  է  ունենում ԴՆԹ-ի հարաբերականորեն GC հարուստ տեղամասերում [170]: Կապման կիսաինտեր- կալյացիոն  եղանակի  վրա  այս  գործոնի  ազդեցության  բացահայտման  նպատակով իրականացվել են հետազոտություններ կլանման և ֆլուորեսցենտային սպեկտրոսկոպիայի  մեթոդներով  և  համապատասխան  սպեկտրների  հիման  վրա ստացվել են r և Cf  արժեքները (ԷԲ-ի և ԴՆԹ-ի հետ նրա կոմպլեքսների կլանման, ինչպես նաև  ֆլուորեսցենցիայի  սպեկտրների  վարքը  կախված  չէ  նուկլեինաթթվի  միջին  GC- պարունակությունից,  ընդ  որում,  դրանք  համընկել  են  աշխատանք  [152]-ում  ստացված համապատասխան  սպեկտրների  հետ,  ուստի  այս  աշխատանքում  չեն  ներկայացվել): ", "Նկ. 22-ում  բերված  են r-ի  կախվածությունները  Cf-ից, որոնք ստացված  են Cl. Perfr. (Ա), հորթի  թիմուսի  (Բ)  և  M.  lysod.  (Գ)  ԴՆԹ-ի  հետ  ԷԲ-ի  փոխազդեցության  դեպքում:  1 կորերը  ստացված  են  կլանման,  2-րդ  կորերը՝  ֆլուորեսցենցիայի  սպեկտրների  հիման վրա:  Բերված  նկարից  երևում  է,  որ  1  և  2  կորերը  շեղված  են  իրարից,  այսինքն՝ քանակապես rկլ-ը (r-ի արժեքը՝ ստացված կլանման սպեկտրների հիման վրա) և rֆլուոր-ը (r-ի  արժեքը՝  ստացված  ֆլուորեսցենցիայի  սպեկտրների  հիման  վրա)  տարբերվում  են: ", "Կլանման  սպեկտրասկոպիայի  մեթոդով  գրանցվում  են  ԴՆԹ-ի  հետ  ԷԲ-ի  բոլոր հնարավոր  կապման  եղանակները  (ինչի  արդյունքում  Սկետչարդի  կոորդինատներով կապման  կորը  ոչ  գծային  է),  մինչդեռ  ֆլուորեսցենտային  սպեկտրասկոպիայի  մեթոդով գրանցվում է միայն մեկ եղանակ, հետևաբար, այս տարբերությունը պայմանավորված է ևս մեկ տիպի կոմպլեքսի գոյությամբ, որի դեպքում ֆլուորեսցենցիա չի գրանցվում: 1-ին և 2-րդ  կորերի  տարբերությունից  ստացվում  են 3  կորերը: Այս  կորերից  հաշվարկվել  են նշված  ԴՆԹ-ների  հետ  ԷԲ-ի  կապման  հաստատունի՝  K-ի  և  կապման  տեղերի  թվի՝  n-ի արժեքները,  որոնք համախմբված  են աղյուսակ  3-ում: Ստացված  տվյալներից  երևում է, որ  ԴՆԹ-ի  հետ  ԷԲ-ի կապման  պարամետրերը  գործնականում  կախված  չեն  միջին GC- պարունակությունից:  Ընդ  որում,  բակտերիալ  ԴՆԹ-ի  դեպքում  (Cl.  Perfr.  և  M.  lysod.), ուժեղ, հետ չլուսարձակող կոմպլեքսների կապման հաստատունների արժեքները գրեթե նույնն են (K=0,8105  M-1), մինչդեռ հորթի ուրցագեղձի ԴՆԹ-ի դեպքում այս պարամետրի արժեքն  ավելի  մեծ  է (K=1,2105  M-1):  Ամենայն  հավանականությամբ,  դա պայմանավորված  է  նրանով,  որ  հորթի  թիմուսի    ԴՆԹ-ն  ունի    տարբեր  GC- պարունակությամբ  բլոկային  կառուցվածք,  իսկ  բակտերիալ  ԴՆԹ-ում  կարող  են պարունակվել  երկարաձգված  AT  և  GC  կլաստերներ,  որոնց  կառուցվածքն  էականորեն այլ է, քան նուկլեոտիդային զույգերի պատահական բաշխվածությամբ բլոկներինը: "], "paragraph_source_docs": [1, 1, 1, 1, 0, 1, 1, 0, 1, 1, 0, 0, 1, 1, 1, 1, 1, 1, 1, 1, 1, 1, 1, 1, 1], "source_docs_file": "Biology.json"}