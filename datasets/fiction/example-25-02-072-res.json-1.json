{"paragraphs": ["Նրանք մանկության ընկերներ էին և նրանց սերը ծնվել էր նույնքան աննկատ,  ինչպես մի գիշերում բացվում է մուգ մանիշակը։  Առուների ափին,  այգիներում,  դաշտերից խուրձ կրելիս,  ամառվա լուսնյակ գիշերներին խոտի դեզի մոտ,  ամեն տեղից այդ սերը ծիծեռնակի պես ճռվողում էր,  մինչև հասունացան նրանք,  և մի օր էլ մեծատուն հարևանի շեմքով ներս մտավ Սոնան,  հարսի քողը երեսին,  արցունքից կարմրած աչքերը` պայծառ,  որպես լեռնային ծովակ։ ", "Հարսանիքից չորս ամիս հետո,  պատահմամբ հանդիպել էին իրար այգիների ճանապարհին։  Դիլանը նրան կանգնեցրել,  հարցրել էր հալը,  Սոնան թախիծով թոթվել էր ուսը և արագ հեռացել։ ", "Հանդիպումը բորբոքել էր նրան,  բայց առաջվա նման մոտիկ լինելու ցանկությունը,  իբրև խոր երկնքում ճախրող թռչուն,  երբեք չէր իջնում նրա շեմքին։ ", "Ու հանկարծ այդ հավքը թառեց նրա ուսին...", "Ինչո՞ւ եկավ այգին,  արդյոք Սոնան մանկության առվակի ջրե՞րն էր կարոտել,  թե՞ պատահմամբ մոտեցավ հնձանի դռնակին` մտածելով,  որ ներսն էլ ամայի է,  ինչպես այգում։  Դիլան դային մինչև վերջ չիմացավ այդ։ ", "Մի քանի անգամ մոտեցավ,  կամեցավ նրա հետ խոսել,  բայց Սոնան խույս տվեց։ ", "― Թո՛ղ,  Դիլան,  գնա քեզ համար…", "Եվ էլ իրար չտեսան։ ", "Դիլան դային միայն գիշերը տուն գնաց։  Ամբողջ օրը թափառել էր ձորում,  եղել էր հարևանի այգու շրջակայքում,  աղբյուրն էր գնացել,  փողոցի անկյունում կանգնել էր,  բայց ոչ մի տեղ Սոնային չէր տեսել։ ", "Լուսնյակ գիշեր էր,  երկինքն անամպ։  Փչում էր գիշերվա հովը։  Դիլան դային պառկեց դեզի գլխին,  նոր հարած խոտերի վրա ու քունը չտարավ։ ", "Նեղ,  շոգ արահետով իջան իրար ետևից,  ձիերը ձորում դարձյալ ջուր փնտրեցին,  հետո ելան զառիվերը,  և Սոնան դանդաղեց ու կանգնեց։  Արար աշխարհի միակ ցանկալին խնձորի նույն ծառն էր հինգ-վեց հատիկ խնձորով։  Բրդոտ շեկ գամփռը դարձյալ նրա տակ մրափում էր։  Երեխաները երկար կանգնեցին ցանկապատի տակ ու երկար նայեցին խնձորներին։  Եվ երբ ձիերը քաշելով շարժվեցին,  դարձյալ ետ-ետ էին նայում,  և աշխարհի ամենացանկալին այդ խնձորներն էին։ ", "Հասան այն քարին,  որի վրայից հեծնում էին ձիերը։  Դիլանը իր ձիու սանձը կապեց մյուս ձիու թամբից,  Սոնային օգնեց հեծնել և հետո քարի վրայից ինքն էլ հեծավ նույն ձիու գավակին,  ու աշխարհը լցվեց Սոնայի մազերով ու պարանոցով։  Հետո աշխարհը լցվեց Սոնայի խուլ ծիծաղով։ ", "― Կա՛խ-կղա,  շա՛խ-կղա...", "Խուրձ կապող երիտասարդը դեռ նայում էր Սոնային,  և Սոնայի շորը կարճ էր,  չէր ծածկում ծնկները՝ որ հիմա լիքն էին,  և Դիլանն էլ նայեց Սոնային,  հետո՝ երիտասարդին,  հետո՝ դարձյալ Սոնային ու կարծես թե հասկացավ,  որ Սոնան արդեն աղջնակ չէ,  աղջիկ է։ ", "Դիլան դային վեր կացավ,  ուսը գցեց կայծքարով հրացանը և երեսը դարձրեց դեպի սարալանջի անտառը,  որտեղից կանչում էր միրհավը։ ", "Սիրտ չուներ իջնելու այգին,  տեսնելու հնձանը։ ", "Քայլում էր Դիլան դային շաղոտ խոտերի միջով,  հնձած արտերն էր կոխ տալիս,  ոսկեգույն ծղոտները,  և գլուխը կախ բարձրանում դեպի անտառը` արահետի կեռմաններով և թփերի միջով։ ", "Ահա ճամփի եզրին` մասրենու պառավ թուփը,  նրա մոտ տափակ քարը,  որի վրա հովիվներն այժմ էլ աղ են ցանում ոչխարի համար... Խուրձ էին կրում միասին` ինքը,  Սոնան։  Արևը խանձել էր աղջկա երեսը,  ոսկեդեղձան հյուսերի ծայրը։  Դեղին ծղնոտի փշրանքներ կային մազերի արանքում։ ", "Սա գնաց թափով,  թիկունքը լայն ու ագահ։ ", "Եվ բոլոր հնձվորներն ու հավաքողները կանգնել Դիլանին էին նայում։ ", "Իսկ մյուս առավոտը,  երբ այդ քարին հասան,  և ինքը առաջարկեց նորից միասին մի ձի նստեն,  Սոնան հայտնեց,  որ մայրը հանդիմանել է իրեն և խստիվ պատվիրել առանձին նստելու։ ", "― Ինչո՞ւ։ ", "― Ամոթ է, ― ասաց աղջիկը արդար ժպիտով։ ", "Դիլանը գնաց,  սրեցին ու գերանդի տվեցին ձեռքը և գցեցին իրենց առջև ու իրենք հնձեցին նրա ետևից։  Նրանք գալիս էին Դիլանի թիկունքին շնչելով,  նրանց հևքը Դիլանի ականջների մեջ էր,  Դիլանը լարվում ու չէր կարողանում ետ թողնել նրանց,  և խեղդող շոգ էր ու կուրացնող լույս։  Օդը չէր բավականացնում,  իսկ նրան սեղմում ու սեղմում էին թիկունքից։ ", "Կալերում շոգ ու մղեղ էր,  քամհար մեքենան կրկնում ու կրկնում էր նույն աղմուկը,  և ձիերը,  վազքով,  պտտում էին կամերը։  Կալի կենտրոնում,  ձիերի երկար կապերը ձեռքին,  ձիերին քշում էր Դիլանը,  և աշխարհը թեթև ու լավն էր,  որովհետև,  պտույտների հետ,  ահա այնտեղ ցորեն ու մղեղ էր շաղում տաք ազդրերով հարսը,  այնտեղ,  զտիչի աղմուկից խուլ,  բարի ժպտում էր քամհար պտտողը,  դեզի կարճ ստվերում երեխայից սուտ դժգոհում էր ծծմայրը,  այնտեղ մյուս կալում վիզների ու ծոցների մղեղը սրբում էին կալը հավաքած-կիտած կանայք,  այնտեղ կողքի կալում Սոնան փայտե եղանով խառնում էր հասկը։ "], "paragraph_source_docs": [1, 1, 1, 1, 1, 1, 1, 1, 1, 1, 0, 0, 1, 0, 1, 1, 1, 1, 0, 0, 1, 1, 1, 0, 0], "source_docs_file": "res.json"}