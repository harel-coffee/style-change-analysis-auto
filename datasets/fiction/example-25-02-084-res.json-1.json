{"paragraphs": ["Աշուն էր,  պայծառ աշուն...", "Օդը մաքուր էր,  արցունքի պես ջինջ։  Կապտավուն սարերն այնքան մոտ,  այնքան պարզ էին երևում,  որ հեռվից կարելի էր համրել նրանց մաքուր լանջերի բոլոր ձորակները,  կարմրին տվող մասրենու թփերը։ ", "Աշուն էր՝ տերևաթափով,  արևի նվազ ջերմությամբ,  դառնաշունչ քամիով,  որ ծառերի ճղներից պոկում էր դեղնած տերևները,  խմբերով քշում,  տանում հեռու ձորերը։  Նույնիսկ քարափի հաստաբուն կաղնին խոնարհվում էր քամու առաջ։  Ամայի ձորերում,  դեղնակարմիր անտառի և հնձած արտերի վրա իջել էր մի պայծառ տխրություն։  Ջինջ օդի սառնության մեջ զգացվում էր առաջին ձյունի շունչը։ ", "Ծառի ճյուղը քսվում է ծերունու ծոծրակին։  Ծերունին շոյում է ծոծրակը և,  մատների հպման հետ,  մի պահ տեսնում է.", "Արևի տակ ժպտում էր վերջին արևածաղիկը և օրորում դեղին գլուխը։ ", "Մի ձեռք թեթև հրում է խնոցու տակից դուրս պրծնող տղայի ծոծրակը,  շեմքին,  արևի մեջ,  ցոլք տալով ցայտում է սպիտակ թանը,  աղջիկ-երեխան ծիծաղելով բերանին է տանում թասը,  տղան ծոծրակը տրորելով ետ է նայում՝ խնոցի հարող ջահել կանանցից մեկը ժպտում է ներսի ստվերի մեջ։ ", "Չորացած ոստերի և ցողունների մի կապ ժողովել էր,  դրել մոտը։  Եվ հոգնությունից հանգստանում էր՝ աչքը հեռու սարերին։  Նստել էր ու միտք էր անում՝ ականջը սիմինդրի տերևների խշշոցին։ ", "Աշնան արևը ջերմացնում էր նրան. ձորի խաղաղությունը դուրեկան էր։  Ծառերին փաթաթված վազերն օրորվում էին քամուց։  Դիլան դայու միտքն էլ տարուբեր էր լինում,  ինչպես քամիների բերանն ընկած չոր տերև։  Քամուց հնձանի դռնակը մեղմ ճռնչում էր,  և մաշված դուռը դողդոջ երգում էր մի հին երգ։ ", "Եթե արևը չխոնարհվեր դեպի մայրամուտ,  նա առանց հոգնության երկար կմնար այդ դիրքով և չէր հագենա մրգերը քաղած և արդեն դեղնող ծառերի սոսափից։  Շուտով կիջնի ձմեռ,  և ո՞վ գիտի,  բացվող գարնանը նորից պիտի ի՞նքը բանա այգու դուռը,  թե մի ուրիշ ձեռք։ ", "Աշնան խաղաղ օրին նրան հաճելի էր և՛ սիմինդրի տերևների խշշոցը,  և վազերի օրորը,  և՛ հնձանի դռնակի երգը։ ", "Այդպես մի անգամ էլ,  շատ տարիներ առաջ,  ճռնչաց այգու դուռը։  Էլի արև օր էր։  Հնձանի ստվերում՝ ուռենու կողովների մեջ,  սև խաղողը շողշողում էր։ ", "Ներսը՝ քարե տաշտի մեջ,  Դիլան դային,  մինչև ծնկները բաց ոտներով,  ճմլում էր խաղողը,  և արնագույն շիրան քարե տաշտից ծորում էր կավե կարասը։ ", "Հնձանը շոգ էր,  ճմլում էր խաղողը և ինքն իրեն դնդնում կայտառ մի երգ,  և քրտինքի կաթիլները գլորվում էին,  ընկնում շիրայի մեջ։  Երիտասարդ էր այն ժամանակ,  երակներում արյունը եռում էր իբրև թունդ գինի։ ", "Դռան ձայնին Դիլանը գլուխը դուրս հանեց։  Այգում ոչ ոք չկար։  Ու հանկարծ,  երբ սիմինդրի մարգերում երևաց գլխի վառ կապույտ մանդիլը,  ինքը պահվեց դռան հետևը։ ", "Կարծես հավք էր թաքնվել անտառի մթին խորշում։  Ապա վիզը երկարեց,  ինչպես կաքավը դեղնած արտերում խշշյուն լսելուց,  և մի ջահել կին դուրս եկավ սիմինդրի խիտ արտից։  Դուրս եկավ,  ճոճեց բարակ մարմինը,  որպես եղեգ և կաքավի մանր քայլերով սուրաց դեպի հնձանը։ ", "Սոնան էր. զառ մանդիլով նորահարսը,  լույս ատամներով այն աղջիկը,  որ որպես զրնգան ծիծաղում էր,  երբ առվակի մեջ կախում էր սպիտակ սրունքները,  իսկ դրացու տղան` Դիլանը,  ջուր էր ցնցղում նրա ողկույզի պես գանգուր մազերին։ ", "Ծերունին երանությամբ սրբում է դեմքը։ ", "Աղջնակը շպրտում է թանի մնացորդը և փախչում։  Մեջքը ծեծող մազերը մերթ շատ մոտիկ են,  տղայի ձեռքը կարծես թե հասնում է,  հետո հեռանում են,  աղջիկը հեռանում է,  վազում,  վազվզում,  ծերունու հիշողության դեմ բազմապատկվում,  դառնում շատ աղջնակներ,  որոնցից մեկը վազում է դեպի հովտի միակ կակաչը,  հոգնա՜ծ մեկը բարձրանում է հովտից,  մեկը ծամածռություն է անում,  մյուսը կանգնել է թերթահան կակաչը ձեռքին և խռոված թոթվում է ուսը,  մեկն ահա շուռ եկավ և հեռանում է աղջնակի նազանքով,  իսկ մյուսն ահա ետ-ետ է անում անընդհատ շրթունքների նույն շարժումով. և այս բոլորի վրա՝ ծերունու գուրգուրոտ շշունջը.", "― Բաղը մարդ կգա,  Դիլան, ― դողալով խնդրեց նա։ ", "Ու չիմացավ գինուցն էր,  թե հնձանն էր տաք,  Դիլան դային չիմացավ։  Սոնայի ականջին շշնջաց․", "― Կաց,  անխիղճ…", "Շշնջաց ու պինդ-պինդ փաթաթվեց նրան։  Այնքան դուրեկան էր նրա շույը վեր չարած,  լաջվարդ հալավի հոտը,  այնքան տաք էր հնձանը։ ", "Սոնան օձի պես կեռումեռ արեց,  փորձեց ազատվել նրա բազուկների օղակից,  կարոտով խնդրեց,  խոստացավ։  Որպես եղեգ ճոճվեց նրա դալար մարմինը և մեջքը խոնարհեց... Անիմաստ մաքառումից հոգնած,  հարսը սրտաբուխ նրան ընծայեց իր մարմինը՝ որպես անարատ զոհ։  Եվ նա ագահ համբուրեց հարսի կարմիր լար շրթունքը,  անհագուրդ հիացավ ոսկեդեղձան հյուսերով,  որ ծփում և խշշում էին լուսեղեն լանջի վրա։ ", "Հետո թևը ջարդված հավքի պես Սոնան ամաչկոտ դուրս թռավ հնձանից,  մի անգամ էլ շորորաց այգու շաղոտ խոտերի վրա և ներսը թողեց լաջվարդ շապիկի բույրը։ ", "Իսկ զրնգան սուրմաները կայտառ կոհակների նման ծափ էին զարկում։ "], "paragraph_source_docs": [1, 1, 1, 0, 1, 0, 1, 1, 1, 1, 1, 1, 1, 1, 1, 1, 0, 0, 1, 1, 1, 1, 1, 1, 1], "source_docs_file": "res.json"}