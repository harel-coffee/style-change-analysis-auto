{"paragraphs": ["Հասավ աղբյուրը,  կռացավ կուշտ ջուր խմեց։  Քիչ հետո իջավ լորենիների ձորը։ ", "Ներքև,  քարերի վրա,  այնքան շատ միրհավ կար... Արևը տաքացրել էր մամռոտ քարերը,  ոսկեփետուր միրհավը,  թևերին սև պուտեր,  թռչում էր քարից քար,  կանչում,  կտցահարում հարևանին,  էգի շուրջը պտույտներ անում։ ։ ", "Նշան բռնեց։  Երբ քարը կայծ տվավ և կայծից բռնկվեց վառոդը,  հրացանի փողից բոց ու մուխ ելավ,  ձորերը որոտացին ահավոր արձագանքով,  ձորից թռան միրհավները` թևերը լայն,  փափուկ բմբուլով,  թևերը փռած աշնան արևի ոսկե շողերի տակ։ ", "Միայն մեկը թփրտաց,  մամռոտ քարից վայր ընկավ թփուտների մեջ։ ", "Դիլան դային վազեց և վազելիս նկատեց,  որ մի սպիտակ շուն լեզու հանած,  ցատկեց թփուտների կողմը։ ", "Փորի պառկած Դիլանը բարձրացրեց գլուխը և նայեց հեռու աշխարհներից - հնձանում նստել էր գեղեցիկ ու տխուր աղջիկը,  իսկ հարսանիքը այնտեղ երգում էր հարբած ու խուլ՝ իր կայտառորեն տխուր երգը։  Եվ նայեց Դիլանն ու տեսավ Սոնային,  որ կալում կամի վրա պտտվում ու գալիս նայում էր և դարձյալ պտտվում էր անաղմուկ,  գալիս նայում էր հանդարտ սպասումով և կամի հետ թեքվում ու հեռանում էր։ ", "Նրա մատները դիպան դեղին բմբուլներին,  բայց վիրավոր միրհավը հանկարծ թևին տվեց,  թռավ վեր։  Երկու փետուր օրորվելով վայր ընկան,  աշնան դեղին տերևների նման։ ", "Հետո նույն երգը երգում էին մոտիկ ճանապարհին. միայն մի լուսամուտ էր վառվում հարսանքատանը,  երգը դեռ երգում էին ճանապարհին,  լուսամուտը մարեց,  և հնձանում Դիլանը բղավեց,  որովհետև չկարողացավ մարդավարի լաց լինել։  Եվ լռության մեջ միայն նրա բղավոցն էր,  և Դիլանը բերանը խոտ առավ։  Եվ դոփդոփեց քարե գետինն ու խուլ ոռնաց,  իսկ հիշողության մեջ համառորեն կրկնվում ու կրկնվում է հարսանքավորների նույն երգը ղոչ տղայի և հարյուր տարվա ջահել կյանքի մասին։ ", "Անտառապահն էր,  աչքերը` կաս-կարմիր ածուխ...", "Մոտեցավ,  բղավեց և մինչև ուշքի կգար,  նրա մտրակը օդը ճեղքելով չախեց Դիլան դայու ուսը,  մինչև թիակների ոսկորը մրմուռը ծակեց,  ինչպես եղինջի հարվածը բաց մսերի վրա։  Անտառապահը հարվածում էր նրան և զայրանում,  որ Դիլան դային փախցրել էր նրա միրհավը։ "], "paragraph_source_docs": [1, 1, 1, 1, 1, 0, 1, 0, 1, 1], "source_docs_file": "res.json"}