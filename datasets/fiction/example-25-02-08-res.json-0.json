{"paragraphs": ["Ծառի վրա մի քանի խնձոր է,  ծառի տակ գամփռն է,  և ոչ մի հնար չկա։  Շոգ է,  շրջապատը խանձված է,  միակ ստվերը խնձորենունն է,  և խնձորներն էլ երևի շատ համեղ են։  Քարը դուրս է պրծնում ոտքի տակից,  ահարկու գամփռը կանգնում ու հաչում է,  և խռոված Սոնան քաշում է իր ձին։ ", "Հարսանիքից չորս ամիս հետո,  պատահմամբ հանդիպել էին իրար այգիների ճանապարհին։  Դիլանը նրան կանգնեցրել,  հարցրել էր հալը,  Սոնան թախիծով թոթվել էր ուսը և արագ հեռացել։ ", "Արտերը շոգ էին և տաք լույս էին արձակում։  Եվ այդ շոգը հառնում էր և՛ նրանից՝ որ հնձվորները սև հագուստով էին ու օձիքները կոճկած,  և՛ նրանից՝ որ հնձվորի ետևից խուրձ կապող կինը մի աչքը փակել էր,  թևերը կանթել ու չէր շարժվում երկար,  շատ երկար,  և՛ թե՝ որ ջրի գնացած երեխան օրորվում էր հեռուներում մի տեղ,  մոտենում էր շատ դանդաղ և բզեզի չափ էր։  Հնձվորն ուզեց երևի ջղայնանալով շտապեցնել ջրից եկող երեխային,  բայց հուսահատ ժպտաց և շարունակեց հնձել։ ", "Սոնան,  թաքուն,  հնձվոր հորը տվեց մի հատիկ սալոր,  հայրն ուզեց ետ տալ՝ Սոնան խռովելով ուսերը շարժեց,  հայրը կծեց սալորի կեսը,  կեսը տվեց Սոնային,  և նա պահեց ձեռքի մեջ,  և այդպես էլ Դիլանը չտեսավ՝ նա սալորը հիմա կերա՞վ-", "Ձիերին խուրձ բարձեցին,  հետո երեխաները քաշելով տարան ձիերը։ ", "Քարոտ զառիթափ ու զառիվեր արահետը նեղ էր։  Ձիերը գնում էին զգույշ,  որովհետև բոբիկ էին,  իսկ ճանապարհը կոշտուքար էր։ ", "Ձիերը ձորում,  հին առվի տեղը,  իզուր էին ջուր փնտրում՝ չարչարելով երեխաներին էլ իրենց հետ։  Ջուր չկար,  ձիերի միակ անելիքը իրենց զառիվերը ձգելն էր։ ", "Կալերը զառիվերի գլխին էին,  սպիտա՜կ,  սպիտակ էին կալերը։  Արջառները կալերում կամն էին պտտում,  արջառների հետ կալերում պտտվում էին ծերունիները,  զտիչի աղմուկից խուլ մի մարդ ժպտում էր Սոնային,  դեզի կարճ ստվերում ննջում էր մի ծծմայր,  տաք կարմիր ծնկներով ջահել մի կին քամուն ցորեն էր տալիս,  և մղեղը նստում էր շատ մոտիկ,  որովհետև քամի չկար։  Դեզի ստվերում լաց եղավ կրծքի երեխան,  ննջող ծծմայրն արթնացավ և փոխեց կուրծքը։  Իսկ արջառներն ալարելով պտտվում էին դարավանդ առ դարավանդ տաշված կալերում։ ", "Ձիերը բեռնաթափեցին,  խրձերը շպրտեցին դեզի գլուխը,  ուր,  մինչև կուրծքը հասկի մեջ թաղված,  տարիքոտ տղամարդը դասավորում էր խրձերը և աչքերը խուփ ու բերանը բաց սպասում նոր խրձի։ ", "Պարանները հավաքեցին,  կապեցին թամբերից,  ձիերը տվեցին երեխաներին։  Սոնան ծծմոր մոտ էր,  երեխային թե ծծմորն էր տալիս մի բան՝ երևի սալորի կեսը։ ", "Նեղ,  շոգ արահետով իջան իրար ետևից,  ձիերը ձորում դարձյալ ջուր փնտրեցին,  հետո ելան զառիվերը,  և Սոնան դանդաղեց ու կանգնեց։  Արար աշխարհի միակ ցանկալին խնձորի նույն ծառն էր հինգ-վեց հատիկ խնձորով։  Բրդոտ շեկ գամփռը դարձյալ նրա տակ մրափում էր։  Երեխաները երկար կանգնեցին ցանկապատի տակ ու երկար նայեցին խնձորներին։  Եվ երբ ձիերը քաշելով շարժվեցին,  դարձյալ ետ-ետ էին նայում,  և աշխարհի ամենացանկալին այդ խնձորներն էին։ ", "Լուսաբացին հալվեցին աստղերը,  գիշերվա լազուրը գունատվեց։  Երբ ծաղիկներն արթնացան գիշերվա նիրհից և ցողը շողշողուն կաթիլներ շարեց նարնջագույն քարերի վրա,  արևի առաջին շողերի հետ,  գյուղի դիմաց,  դեղնած արտերում,  զարթնեց կաքավը.", "Հասան արտեր,  գնացին արտերով։  Այնտեղ տղամարդիկ հնձում էին,  կանայք հավաքում էին խրձաչափ-խրձաչափ,  տղամարդիկ,  ետդարձին,  կապում էին խրձերը։  Սոնայի հայրը նայեց երեխաներին ու ժպտաց գերանդին պտտելուց առաջ,  նրա ետևից եկող կնոջ՝ Սոնայի մոր ժպիտը կիսատ մնաց,  խուրձ կապող ջահել մի տղամարդ երեխաներին նայեց անցողակի,  հետո՝ երկար։  Ձիուց Սոնան իջավ,  Դիլանն արձակում էր իր ձիու սանձը մյուս թամբից։  Սոնայի մայրը,  մի քիչ բարկացկոտ,  կարճ մի բան պատվիրեց աղջկան,  հետո հավաքել շարունակեց իր արտը։ ", "Խուրձ կապող երիտասարդը դեռ նայում էր Սոնային,  և Սոնայի շորը կարճ էր,  չէր ծածկում ծնկները՝ որ հիմա լիքն էին,  և Դիլանն էլ նայեց Սոնային,  հետո՝ երիտասարդին,  հետո՝ դարձյալ Սոնային ու կարծես թե հասկացավ,  որ Սոնան արդեն աղջնակ չէ,  աղջիկ է։ ", "Ձիերը բարձել էին,  նրանք քաշեցին ձիերը թեժ արտերի միջով,  շոգ արահետով մինչև շոգ կալը։  Արջառները հասկ էին կալսում,  կալում կուրացնող լույս էր,  տաք ծնկածալերով հարսը շատարարը բարձրացրել էր գլխից վեր ու ցորեն ու մղեղ էր քամհարում։  Ծծմայրը երեխային տվեց Սոնային,  ինքը դեզի կարճ ստվերում փռեց խանձարուրի շորերը,  Սոնան երեխային գրկեց կիպ,  հետո երեխային կրծքից հեռու պահեց,  և վախենում ու ծիծաղը գալիս էր։  Ու շորը կարճ էր,  չէր ծածկում ծնկները,  որոնք հիմա լիքն էին։ ", "Սիրտ չուներ իջնելու այգին,  տեսնելու հնձանը։ ", "- Ամոթ է, - ասաց։ ", "Արտերում ձիերը բարձեցին,  Սոնան քաշեց իր ձին,  իսկ Դիլանի ձին կանգնած էր և քաշող չուներ,  Դիլանի հայրը նայեց՝ Դիլանը ծնկել էր և խուրձը խեղդելով կապում էր։  Դիլանը կապեց խուրձը,  ցից դրեց և նայեց հորը. և Դիլանը հիմա հասուն տղա էր։  Ձիու ետևից գնաց ու քաշեց Դիլանի մայրը,  իսկ Դիլանը առավ հոր գերանդին։  Հայրը նայում էր թերահավատ,  հետո ժպտաց,  հետո պարզվեց,  որ չէր ժպտում,  այլ կարծես թե լաց էր լինում։  Հետո հայրը ելավ,  համարյա թե զոռով առավ գերանդին Դիլանի ձեռքից և հնձեց իբր թե կտրիճավարի և ուժը տեղը մարդու պես,  բայց հնձում էր ճիգով. ի վերջո մոռացավ,  որ կտրիճավարի է հնձում ի տես Դիլանի և անցավ հանդարտիկ շեշտի։  Դիլանը կանգնել էր ձեռքերը կոնքերին,  հորը նայում էր մտածկոտ,  հետո կապեց վերջացրեց նրա հնձածը և գերանդին առավ նրա ձեռքից։  Հայրը գերանդին սրեց և տվեց որդուն։ ", "Սա գնաց թափով,  թիկունքը լայն ու ագահ։ ", "Եվ բոլոր հնձվորներն ու հավաքողները կանգնել Դիլանին էին նայում։ ", "Իսկ մյուս առավոտը,  երբ այդ քարին հասան,  և ինքը առաջարկեց նորից միասին մի ձի նստեն,  Սոնան հայտնեց,  որ մայրը հանդիմանել է իրեն և խստիվ պատվիրել առանձին նստելու։ ", "Քար կար արտում,  Դիլանի գերանդվի բերանը քար ընկավ։  Դիլանը ծեծեց ջարդվածքը,  սրեց սրոցով և գերանդին պտտեց լիաթափ ու լայն շարժումով՝ դարձյալ քար կար արտում և Դիլանի գերանդին ջարդվեց։  Եվ գերանդվի կոտրած կոթը ձեռքին,  Դիլանը շուռ եկավ իր անհաջողության վրա չարացած ու ծիծաղելով։  Եվ Դիլանը տեսավ,  որ Սոնան իրեն նայում էր ու աչքերը փախցրեց։ ", "- Արի,  արի, - ձեռքով արեցին Դիլանին հեռու շոգ արտից՝ ուր հնձում էին շատ տղամարդիկ, - արի գերանդի տամ։ ", "Դիլան դային մոտեցավ մի դեզի,  ձեռքը կոխեց խուրձերի մեջ և տաքություն զգաց։  Կեծացել էին։ ", "Կալերում շոգ ու մղեղ էր,  քամհար մեքենան կրկնում ու կրկնում էր նույն աղմուկը,  և ձիերը,  վազքով,  պտտում էին կամերը։  Կալի կենտրոնում,  ձիերի երկար կապերը ձեռքին,  ձիերին քշում էր Դիլանը,  և աշխարհը թեթև ու լավն էր,  որովհետև,  պտույտների հետ,  ահա այնտեղ ցորեն ու մղեղ էր շաղում տաք ազդրերով հարսը,  այնտեղ,  զտիչի աղմուկից խուլ,  բարի ժպտում էր քամհար պտտողը,  դեզի կարճ ստվերում երեխայից սուտ դժգոհում էր ծծմայրը,  այնտեղ մյուս կալում վիզների ու ծոցների մղեղը սրբում էին կալը հավաքած-կիտած կանայք,  այնտեղ կողքի կալում Սոնան փայտե եղանով խառնում էր հասկը։ "], "paragraph_source_docs": [0, 1, 0, 0, 0, 0, 0, 0, 0, 0, 0, 1, 0, 0, 0, 1, 0, 0, 0, 0, 1, 0, 0, 1, 0], "source_docs_file": "res.json"}