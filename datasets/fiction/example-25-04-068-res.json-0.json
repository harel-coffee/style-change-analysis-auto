{"paragraphs": ["Հոգնած ձիերն ամեն պտույտում դանդաղում էին,  և Դիլանն ամեն անգամ սուլում ու շխկացնում էր մտրակը։  Ձիերը մի քիչ գնում էին արագ,  հետո դարձյալ դանդաղում։  Իսկ կալերից մեկում կամին լծված արջառը նստել էր ու չէր ելնում։  Մի տղամարդ քարշ էր տալիս լիքը պարկը. նրան օգնեցին շալակել,  և նա գնաց պարկի տակ ճկռած։  Մազոտ մի տղամարդ հարդի կույտի մոտ եղանի պոչը դիմհարել էր ծնոտին ու տխուր նայում էր։  Ցորեն ու մղեղ շաղող հարսը կռացել էր լցնելու շատարարը,  ելավ,  շատարարը բարձրացրեց գլխից վեր ու շողք ու խշշոց մաղեց։  Դեզի շվաքում քնել էր կոնքը բարձր մի կին։  Ձիուն մեծ ջվալներով բեռ էին դնում,  ջվալը շուռ եկավ բարձող տղամարդու գլխին,  միջի հարդը թափվեց,  և տղամարդը մաքրում ու մաքրում էր ծոծրակը,  ուսերը,  խոր մեջքը։ ", "Սոնան գետակում լողանում էր։  Ջուրը քիչ էր,  նվաղած ջրվեժիկը հիմա-հիմա կմարեր,  ջրվեժիկի տակ ջուրը խոր չէր։  Գետակի մեջ ծնկած,  Սոնան լողանում էր,  Սոնան լրիվ հասուն աղջիկ էր։  Ջուրը դուրեկան էր,  դուրեկան էր և իր մարմինն զգալը։  Թաղվեր,  թաղվեր ջրի մեջ,  բայց ահա նրա ամեն շարժման հետ ջուրն ալիքվում էր,  և լճակի բերանը կպատռվեր,  ճմբերը դուրս կթռչեին։  Սոնան լողանում էր զգույշ ու վախվորած այն պատճառով,  որ ճմբերը հիմա կքշվեին,  լճակը դուրս կհոսեր՝ մերկացնելով Սոնային մորից մերկ,  և՝ կարծես թե օտար աչք կար այդտեղ։  Սոնային կարծես թե նայում էին։  Սոնան ետ ընկավ ու ջրով ծածկվեց մինչև բուկը։ ", "Հանկարծ մի թփի հետևից լսվեց կաքավի ձայնը.", "Սոնան լողանում էր՝ մինչև կուրծքը ջրի մեջ։  Եվ սպասում էր լճակի քանդվելուն էլ,  ուրիշ աչքի ներկայությունն էլ կարծես զգում էր։  Սոնան տեսավ Դիլանին։ ", "Դիլանը տեսավ,  որ Սոնան իրեն տեսել է՝ ոտքի ելավ։  Մի պահ մնալով կանգնած,  կարկամ քայլերով Դիլանը գնաց դեպի լճակը,  ուր մարմինը ջրով թաքցրել էր վախեցած Սոնան։  Դիլանը կանգնեց նրա շորերի մոտ,  բայց չկարողացավ նայել նրան. հայացքը տարավ նրա վրայով,  բերեց նրա վրայով և հիմարավուն ժպտաց։  Իսկ Սոնան չէր ժպտում և սպասում էր,  և նրա սպասումը կամաց-կամաց լցվում էր բողոքով։  Միանգամից,  իրենից արագ,  Դիլանը թեքվեց ջրի վրա ու քանդեց գետակի բերանը։  Ջուրը դուրս նետվեց,  և հպանցիկ կողքի նայելով՝ Դիլանը տեսավ ջրի մեջ դանդաղ բարձրացող նրա մերկությունը և զայրույթը։  Սոնան կանգնեց ջրի մեջ,  և Դիլանը ամաչեց նրա մերկությունից ու աչքերից։  Դիլանը շուռ եկավ։  Շուռ եկած Դիլանն սպասեց մի քիչ,  կարծես թե ուզեց ետ նայել,  կարծես թե նայեց էլ,  հետո հեռացավ։ ", "Սոնան դուրս եկավ ջրից,  շորը վիզն անցկացրեց,  և հիմա այլևս վախենալու և զայրանալու քիչ բան կար։  Նա նայեց հեռվում կանգնած Դիլանին,  և կամաց-կամաց բացվեց նրա կանացիական ժպիտը։  Իսկ որ կոշիկի մի հատը չկար՝ դա քնքշություն ու սեր էր բերում դեպի Դիլանը։ ", "Մի ոտը բոբիկ՝ նա առաջանում էր դեպի Դիլանը։  Տուր,  չխնդրելով խնդրում էր կոշիկը,  խնդրելով բողոքում,  ի՜,  նեղանում էր Դիլանից,  կանգնում՝ երբ կանգնում էր ետ-ետ անող Դիլանը,  դանդաղ առաջանում՝ երբ Դիլանը,  կոշիկը ձեռքին,  ետ-ետ էր գնում։  Տո՜ւր,  այնքան հպարտություն կար նրա խնդրանքի մեջ և հպարտության հետ՝ այնքան սեր։  Նա կանգ էր առնում,  գալիս էր,  չէր գալիս դեպի Դիլանը,  քնքշանքով զայրանում և մաքրասիրտ խորամանկությամբ ժպտում,  որովհետև ետ-ետ անող Դիլանը ահա դեմ առավ քարի ու ընկավ։ ", "Ճանապարհը շարունակեց։  Քանի գնում,  թփերն ավելի էին շատանում,  արտերի մեջ երևում էին հատուկենտ կաղնիներ` ծռված,  կռացած,  կայծակի խառնված։  Ասես պահապաններ էին կանգնել անտառի և արտերի սահմանում։ ", "Արահետը բարակում էր։  Վերջին արտերն էր կոխ տալիս։  Անտառից հովը փչեց նրա դեմքին,  ռունգերն ագահորեն ծծեցին անտառի խոնավ ու զով օդը։ ", "Եվ սկզբում երազի լսածի պես խաբուսիկ,  իսկ հետո որոշակի և բարձր,  խլացնելով նիգի քարահարումը,  եկավ ու ահագնացավ հարսանեկան թմբուկի զվարթ կարկուտը,  հեռու խորքերից ելավ ու ծավալվեց հարսանեկան զուռնայի զվարթ ու տխուր կանչը։  Դա Դիլանի հարսանիքը չէ։  Դիլանինն ահա շոգ ու խուլ որձաքարի դեմ բթացող նիգն է։  Դիլանն ուզեց,  շատ ուզեց մի հարվածով քարի մեջ մղել այդ նիգը և միանգամից շուռ տալ ժայռի զանգվածը,  բայց ահա քարը դարձյալ նույն համառ անհաղորդն էր։  Քարը ետ տվեց նիգը,  և քարի հետ պետք էր յոլա գնալ ամիսներով ու փշուրներով։ ", "Անտառի մեջ մամռոտ ժայռեր կային,  արջաբներ,  քամուց ընկած դարավոր կաղնիներ,  որոնց վրա սունկերը շատ էին ընկել։  Ծառերի կիսաչոր ճղները մամռոտել էին և կիսախավարի մեջ կարծես հետին որտքերի վրա բրդոտ արջեր էին կանգնած։ ", "Դիլանը վար դրեց նիգը և,  զուսպ ու արժանապատիվ,  քայլ արեց դեպի ձորը,  ժայռի հետ իջավ դեպի ձորը։  Մանրաքարը փախավ ոտի տակից,  և Դիլանը կորցրեց իրեն,  ժայռի երկարությամբ ձորն ընկավ գրեթե գլորվելով,  գետակի մոտ անցավ ժայռը և ժայռի երկայնքով,  ընկնել-ելնելով,  կուզեկուզ,  ընկնելով ու ելնելով բարձրացավ այգի. այգուց դենը խլրտում էր Սոնայի հարսանիքը։ ", "Աղմուկից դրնգաց անտառը,  դեղին տերևների ցողի խոշոր կաթիլները մետաղե ծանրությամբ ընկան խազալի վրա։  Մթնկա խորշում թպրտաց գիշերահավը։ ", "Ո՞վ պիտի լիներ։  Կայծքարով հրացանի ձայն չէր։  Իսկ գյուղում ուրիշ բերդան չկար։ ", "― Տեսնես ո՞վ է որս անում, ― մտածեց նա։ ", "Եվ Սոնայի արտասվող ու ծիծաղող մայրը ասաց Դիլանին.", "Դիլան դային թաքստոցից գլուխը հանեց նշանի,  հրացանի փողը երկարեց քարի վրա։  Բայց հանկարծ թռավ միրհավը,  հետքից մի ուրիշը,  ապա երրորդը,  չորրորդը...", "Իսկ զտիչ մեքենա պտտողը կանգնել էր մի քարի և բերանբաց նայում ու դարձյալ ժպտում էր իր խուլ աշխարհի խորքից։ ", "Եվ նվագողներն սկսել էին նոր եղանակ,  ու անճակատ հաստածնոտը առանց շարժումների պարում էր շրջանի ներսում,  պտույտներով լայնացնում էր շրջանը,  և զզվելի մի բան կար նրա մի տեսակ խուլ քելքի և համաչափ ասսս-սե՜ կանչի մեջ։  Նա շրջանը լայնացրեց ու կանգնեց Սոնայի դեմ և կանչեց ու քաշեց պարելու,  և նվագողները փչեցին նոր եղանակ,  ու Սոնան պարեց։ ", "Սոնան պարեց,  և չկար արար աշխարհում նրա պես հմայքոտ,  նրա պես սիրելի,  նրա չափ տխուր ուրիշ մեկը։ ", "Փեսայի նեղշուրթ քույրը օձուկ էր կտրել նախանձից,  պառավները լաց էին լինում,  հարբած նույն հարսանքավորը հանկարծ ուշքի եկավ ու փռշտաց իր «այ-շիհաա՜ն»,  կոպիտ թմբկահարի ճակատին փող շրխկացրեց հաստածնոտը,  Սոնայի տարիքի մի աղջիկ,  կաղեկաղ,  պարը նայելու տեղ փնտրեց օղակի շուրջը,  և չկար արար աշխարհում Սոնայի չափ սիրելին ու տխուրը։  Սոնայի տարիքի մի աղջիկ մի կողմ էր կանգնել ու նայում էր անընդհատ Դիլանին,  և նա գեղեցիկ ու տխուր էր,  բայց չկար աշխարհում Սոնայի չափ ցանկալին։ ", "Հաստածնոտ անտառապահը խնձոր տվեց Սոնային,  և Դիլանը փախավ հարսանքից։ ", "Ու հիշեց հինգ-վեց խնձորով խնձորենին,  ճանապարհը,  շոգը,  խնձոր ուզող Սոնային։ ", "Հնձանում պատեպատ խփվեց ու իր տեղը չգտավ Դիլանը։  Հարսանիքը թմբկահարվում ու ծղրտում էր զուռնայով ու աղմուկով Դիլանի գլխում,  և Դիլանը փակեց ականջները,  և հիմա հարսանիքը աղմկում ու տխրում էր հեռու մի տեղ,  իսկ Դիլանը հնձանում չգտավ պատռված գետինը՝ որ պահվեր այս աշխարհից,  քարը՝ որ գլուխը խփեր քարին։  Եվ Դիլանը ոռնաց միանգամից,  սսկվեց ու նայեց - խառն ու կոշտ հարսանիքը փայտե սանդուղքով անաղմուկ բարձրանում էր պատշգամբ։  Հարսանիքը մտավ տուն,  պատշգամբը հիմա դատարկ էր,  ներսում դեռ երգ ու նվագ չկար։ ", "Եվ Դիլանը սահեց ու նստեց գետնին ու անձայն ոռնաց։  Եվ սպասումով լարված ականջ դրեց ու տեսավ Սոնային,  որ գալիս էր ու չէր գալիս և խնդրում էր ու չէր խնդրում կոշիկը։ "], "paragraph_source_docs": [0, 0, 1, 0, 0, 0, 0, 1, 1, 0, 1, 0, 1, 1, 1, 0, 1, 0, 0, 0, 0, 0, 0, 0, 0], "source_docs_file": "res.json"}