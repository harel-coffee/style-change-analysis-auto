{"paragraphs": ["Աշնան պայծառ ու պաղ այգին դարավանդների վրա։  Տերևաթափ խնձորենիների տակ,  խնձորենիների շարքով,  ծխում են խաշամի կույտերը,  մոմի պես ուղիղ երկու ջահել տանձենի կարմրած տերևներով բոց են շատրվանում,  միակ ուշացած արևածաղիկը կախել է գլուխը։  Մերկ խնձորենու վրա մի ծիտ գտել է իր վերջին խնձորը և կտցահարում է հրճվանքից իրեն կորցրած։  Սիմինդրի չորացած տերևները թեթև քամուց թիթեղաձայն խշրտում են։ ", "Օդը մաքուր էր,  արցունքի պես ջինջ։  Կապտավուն սարերն այնքան մոտ,  այնքան պարզ էին երևում,  որ հեռվից կարելի էր համրել նրանց մաքուր լանջերի բոլոր ձորակները,  կարմրին տվող մասրենու թփերը։ ", "Ծերունին հանում է խչմարները,  տանում դնում պատի տակի կույտին։ ", "Այգում երիտասարդ կեռասենիները մրսում էին,  քամուց խշշում։  Սիմինդրի երկար տերևները թրերի նման քսվում էին իրար,  պողպատի ձայն հանում։  Կարծես ձիավորներ էին արշավում իրար դեմ,  և սիմինդրի տերևը,  որպես բեկված սուսեր,  ընկնում էր քամու առաջ։ ", "Յոթ-ութ տարեկան մի տղա-երեխա,  թասը ձեռքին,  ծնկների վրա դուրս է պրծնում խնոցու տակից դեպի արև դուրսը,  ուր կանգնած ծիծաղում է յոթ-ութ տարեկան մի աղջիկ-երեխա։ ", "Դիլան դային նստել էր հնձանի պատի տակ,  ընկուզենու չոր կոճղին։  Նա սովորություն ուներ ուշ աշնանը վերջին անգամ այգին մտնելու,  դուռ ու ցանկապատ ամրացնելու և հնձանը փակելու,  որպեսզի ձմռան ցուրտ գիշերներին գայլ ու գազան չպատսպարվեն ներսը։ ", "Չորացած ոստերի և ցողունների մի կապ ժողովել էր,  դրել մոտը։  Եվ հոգնությունից հանգստանում էր՝ աչքը հեռու սարերին։  Նստել էր ու միտք էր անում՝ ականջը սիմինդրի տերևների խշշոցին։ ", "Աշնան արևը ջերմացնում էր նրան. ձորի խաղաղությունը դուրեկան էր։  Ծառերին փաթաթված վազերն օրորվում էին քամուց։  Դիլան դայու միտքն էլ տարուբեր էր լինում,  ինչպես քամիների բերանն ընկած չոր տերև։  Քամուց հնձանի դռնակը մեղմ ճռնչում էր,  և մաշված դուռը դողդոջ երգում էր մի հին երգ։ ", "Ծերունին հանում է խչմարները,  դարսում կույտի վրա։ ", "Ծերունին թափահարում է տանձենիները,  տերևը թափվում է,  և թափահարման հետ մի պահ լսում է հնօրյա խշշոցը։ ", "Ծերունին վառում է տանձենիների խաշամը,  հիմա ծուխ են տալիս այգու բոլոր տերևակույտերը,  օրորվում են խաղողի վազերը,  ծերունին մոտենում է սիմինդրի ցողունին,  դանդաղում է և ականջ դնում։ ", "Թիթեղաձայն խշրտում են սիմինդրի չորացած տերևները. խշրտոցն ուժեղանում է,  լայն բացված աչքերով ծերունին տեսնում է.", "Հիմա խշրտում է ուղիղ կանգնած սիմինդրի արտի «պատը»,  Սոնան,  տագնապոտ և զգույշ,  «պատին» համարյա քսվելով,  գալիս-գալիս և կանգ է առնում,  գալիս է արագ ու զգույշ և կանգ է առնում։ ", "Տեսիլքը դեռ չի անցել. ծերունին կանգնած է չոր ցողունի մոտ և նայում է վշտով ու երջանկությամբ։  Օդը չի բավականացնում,  ծերունին շարժում է շրթունքները՝ ձայն չկա։  Եվ թողնելով սիմինդրի չորացած ցողունը,  ծերունին առաջանում է դեպի հնձանը,  հնձանի դռան խաղողի վազը։ ", "Ծուխ են ծխում խաշամի կույտերը,  լուռ օրորվում է ուշացած միակ արևածաղիկը. թեթև քամու մեջ թփթփում է սիմինդրի չոր ցողունը,  օրորքի հետ մեղմ երգում է այգու դռնակը,  բարակ առուն լռել է խաշամի տակ-", "Ծերունին նստում է ցամաք առվի եզրին,  որձաքարե ժայռի տակ,  որի միջով անցնում է առվի բարակ հունը։  Եվ նրա նստելու հետ՝ թան խմող աղջնակը մնացորդը շպրտում է թան տվող տղեկի երեսին,  տղան սրբում է աչքերը,  իսկ աղջիկը,  թասը ցած է դրել,  փախչում է։ ", "Ծերունին երանությամբ սրբում է դեմքը։ ", "Հանկարծ տեսավ նրան,  ցնցվեց,  ոստյուն արեց դեպի ետ,  բայց մի կրակված ձեռք փակեց հնձանի դռնակը։ ", "― Բաղը մարդ կգա,  Դիլան, ― դողալով խնդրեց նա։ ", "Սոնան հիմա մեկ է,  վազում է,  երբ այն է պիտի բռնվի՝ ընկնում ու ճչում է։ ", "― Կաց,  անխիղճ…", "Սոնան մանկան դերասանությամբ կանգնում է դժվա՜ր-դժվար,  և ոտքը շա՜տ,  շատ է ցավում,  հեռանում է մանկան դերասանությամբ սաստիկ կաղալով,  ապա վազում է միանգամից ու ծիծաղում։  Ծիծաղող Սոնան նստել է առվի եզրին,  ոտքերը ջրի մեջ։  Քթին ցեխ քսած Սոնան սատանայի պոզեր է անում և ծիծաղում։  Սոնան շորը գլխին,  իբր թե քողը երեսին՝ հարս է ձևանում ու ծիծաղում։  Իբր թե պարում է հարսի պար և ծիծաղում։  Երեխա Սոնան ձևանում է մեռած աղջիկ և նայում կոպերի ճեղքերից։  Եվ չի ծիծաղում,  իբր թե լուրջ է մեռել,  իբր թե հաստատ է մեռել,  ահա այսպես,  չի շարժվում ու վերջ։  Դիլանի ձեռքով բացվող կոպը նորից վար է բերում և վերջ։  Դիլանի ապտակը չի զգում և վերջ՝ քիթն ու կզակը ցցել ու մեռել է։  Մեծ Սոնան պառկել է մեռած,  և դա խաղ չէ. նրա վրա երգ ու լաց են մրմնջում կանացի ձայները։  Հետո երեխա Սոնան հանկարծ վրա է թռչում,  խփում Դիլանին ու փախչում։ ", "Սոնան օձի պես կեռումեռ արեց,  փորձեց ազատվել նրա բազուկների օղակից,  կարոտով խնդրեց,  խոստացավ։  Որպես եղեգ ճոճվեց նրա դալար մարմինը և մեջքը խոնարհեց... Անիմաստ մաքառումից հոգնած,  հարսը սրտաբուխ նրան ընծայեց իր մարմինը՝ որպես անարատ զոհ։  Եվ նա ագահ համբուրեց հարսի կարմիր լար շրթունքը,  անհագուրդ հիացավ ոսկեդեղձան հյուսերով,  որ ծփում և խշշում էին լուսեղեն լանջի վրա։ ", "Հետո թևը ջարդված հավքի պես Սոնան ամաչկոտ դուրս թռավ հնձանից,  մի անգամ էլ շորորաց այգու շաղոտ խոտերի վրա և ներսը թողեց լաջվարդ շապիկի բույրը։ ", "Հուսահատ Դիլանը ետ է նայում ցանկապատի մոտից՝ խռովկան Սոնան կանգնել է ձիերի սանձերը բռնած և պահանջում է,  անպայման պահանջում է,  եթե Դիլանը չբերի,  Սոնան լաց կլինի։ "], "paragraph_source_docs": [0, 1, 0, 1, 0, 1, 1, 1, 0, 0, 0, 0, 0, 0, 0, 0, 0, 1, 1, 0, 1, 0, 1, 1, 0], "source_docs_file": "res.json"}