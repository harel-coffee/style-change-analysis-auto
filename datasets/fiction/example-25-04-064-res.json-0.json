{"paragraphs": ["Փորի պառկած Դիլանը բարձրացրեց գլուխը և նայեց հեռու աշխարհներից - հնձանում նստել էր գեղեցիկ ու տխուր աղջիկը,  իսկ հարսանիքը այնտեղ երգում էր հարբած ու խուլ՝ իր կայտառորեն տխուր երգը։  Եվ նայեց Դիլանն ու տեսավ Սոնային,  որ կալում կամի վրա պտտվում ու գալիս նայում էր և դարձյալ պտտվում էր անաղմուկ,  գալիս նայում էր հանդարտ սպասումով և կամի հետ թեքվում ու հեռանում էր։ ", "Դիլանը գլուխը բարձրացրեց՝ հնձանը մութ էր,  ոչ ոք չկար հնձանում,  իսկ հարսանիքը երգում էր նույն կայտառորեն տխուր երգը՝ որ փեսային մաղթում էր մի ղոչ տղա և պապին մի ղոչ թոռ և տատին՝ մի ղոչ թոռ,  և հարսին ու փեսային հարյուր տարվա ջահել ու դրանից հետո բարի ծեր կյանք էր մաղթում։ ", "Հետո նույն երգը երգում էին մոտիկ ճանապարհին. միայն մի լուսամուտ էր վառվում հարսանքատանը,  երգը դեռ երգում էին ճանապարհին,  լուսամուտը մարեց,  և հնձանում Դիլանը բղավեց,  որովհետև չկարողացավ մարդավարի լաց լինել։  Եվ լռության մեջ միայն նրա բղավոցն էր,  և Դիլանը բերանը խոտ առավ։  Եվ դոփդոփեց քարե գետինն ու խուլ ոռնաց,  իսկ հիշողության մեջ համառորեն կրկնվում ու կրկնվում է հարսանքավորների նույն երգը ղոչ տղայի և հարյուր տարվա ջահել կյանքի մասին։ ", "Դիլանի գլուխը շոյեցին,  Դիլանը բարձրացրեց գլուխը՝ լուսացել էր։  Մայրն էր շոյում գլուխը։  Մոր տխուր ու բարի դեմքը պարզվեց Դիլանի համար,  հետո աշխարհը դատա՜րկ-դատարկ էր։  Պատը պատ էր,  վազերը վազեր էին,  այգում հասակ էին քաշում սիմինդրի շարքերը,  իսկ վազերը ծարավ էին և տակները ճաքճքած։  Հոգին պարապ Դիլանի առջև մայրը հաց փռեց,  Դիլանը կերավ,  իսկ մայրը նայում էր տխուր ժպտալով։  Հացն անհամ էր,  ինչպես և մոր խոսքը,  որ Դիլանը լավ չհասկացավ։ ", "Մոտեցավ,  բղավեց և մինչև ուշքի կգար,  նրա մտրակը օդը ճեղքելով չախեց Դիլան դայու ուսը,  մինչև թիակների ոսկորը մրմուռը ծակեց,  ինչպես եղինջի հարվածը բաց մսերի վրա։  Անտառապահը հարվածում էր նրան և զայրանում,  որ Դիլան դային փախցրել էր նրա միրհավը։ ", "Կարելի էր ուտել. ձուն կոտրվում էր,  կճպվում էր,  աղ կար. կարելի էր աղ անել ձվին,  բայց հիշողության մեջ ահա-ահա սկսվում էր հարսանքավորների նույն երգը։  Կարելի էր շտկվել տեղում,  հաց պոկել,  մորը գլխով այո ասել,  ծամել,  բայց ահա հիշողության մեջ ելնում էր նույն երգը։  Պատառը մնաց բկում,  կարելի էր ջուր կում անել,  բայց ահա հիշողության մեջ թևածում էր հարսանքավորների նույն երգը։  Դիլանը ելավ,  առավ դույլերը,  դուրս եկավ հնձանից և,  գնալով,  չուզենալով ետ նայեց - Սոնան ավլում էր իրենց նոր դռները։  Եվ Սոնան անզարդ էր ու արածն էլ մի բան չէր։ ", "Անակնկալ հանդիպումը նրան շշմեցրեց... Նրանք արդեն հեռացել էին,  երբ Դիլան դային ուշքի եկավ,  նայեց նրանց ետևից,  մտաբերեց շան կարմիր երախը...", "Սոնան կանգնել էր պատշգամբի սյունը գրկած և նայում էր Դիլանին։  Սոնան տեսավ Դիլանի նայելը և տուն մտավ։  Եվ ջրի իջնող Դիլանի էությունը լցվեց հարսանքի երգով։ ", "Հարսանքի կայտառ տխրության երգը Դիլանի հոգու ծալքերում և հիշողության մեջ այս անգամ խլացվեց դժվար,  շատ դժվար,  քարի հետ կռվելու ժամանակ։  Քարը կարծր ու անճեղք էր,  երկաթե նիգը ետ էր տալիս,  իսկ Դիլանը փշուր առ փշուր ծակում էր իր առվի անցքը։ ", "Շոգ միջօրեին արահետով աղբյուր իջավ Սոնան,  և Դիլանը հեռվից տեսավ նրան,  և Սոնան հեռվից տեսավ Դիլանին,  Սոնան մի պահ կանգնեց նայեց Դիլանին,  Դիլանը մի պահ չկրծեց քարը,  մի պահ ժայռի տակից և գետակի ափից նրանք նայեցին իրար։  Հետո Սոնան տարավ իր ջուրը. Դիլանը կատաղած ու կատաղած կրծեց իր շոգ որձաքարը։ ", "Երբեմն երազ էր թվում միրհավը,  բայց մտրակի տեղերը մրմնջում էին,  աչքի տակ ցավ էր զգում,  ոտքերը դողում էին։ ", "Եվ ամուսնու մոտ ամպեց ու սառավ Սոնան։ ", "Տուն չգնաց։  Քարքարոտ արահետով իջավ այգին։  Ճռնչաց հնձանի դռնակը,  ներս մտավ,  մեկնվեց քարե հատակի վրա։ ", "Դիլանը տղերքի հետ «տըզ» էր խաղում. մի ձեռքն ափ էր արել մյուս թևի տակ,  մյուս ձեռքով ծածկել էր աչքը՝ որ կողքից չտեսնի խփողին,  և սպասում էր հարվածի ու մի քիչ վախենում էր,  մի քիչ ժպտում։  Խուլ շրխկոցով խփեցին։  Դիլանը հիմա կտրուկ ետ էր դառնալու և գտնելու էր մատները տնկած բզզացողների մեջ խփողին։  Դիլանը ետ չշրջվեց և ձեռքը չիջեցրեց,  նրանք նորից խփեցին,  և Դիլանը դարձյալ ետ չդարձավ և չփնտրեց ու չգուշակեց խփողին,  և նրանք խփեցին դարձյալ։  Իսկ Դիլանն աչքերը խփել ու չէր ուզում տեսնել անցնող Սոնային։  Եվ նոր հարվածի ցնցումից՝ խուփ կոպերին դողաց արտասուքի կաթիլը։ ", "Ու Սոնան,  քելքը դանդաղելով,  ետ նայեց ու տեսավ,  որ դեռ խփում են իր Դիլանին,  նրա ցավից կրծեց շրթունքն ու խփեց կոպերը։ ", "Աշուն էր,  պայծառ աշուն...", "Դիլանը մատանի անցըրեց բարի ու տխուր աղջկա մատին։  Աղջիկը մատանին առավ կամուչկամ ու աչքերը խոնարհած։ ", "Այդ աշնան հաջորդ ամառը Սոնան մեռավ երեխայի վրա և լաց լացին նրա մայրը,  ամուսինը,  բարեկամները։  Ուրիշ աղջիկ գնաց նրա տեղը,  Դիլան դային էլ կին առավ,  բայց հիշողության մեջ հավիտյան անջինջ մնաց Սոնան,  հնձանը,  լաջվարդ շապիկը,  արծաթե սուրմաները։ ", "Բարի տխուր աղջկա մայրն անձայն լաց էր լինում,  իսկ հայրն անընդհատ կրկնում էր. «Այտա՜- այտա,  թողնեինք երեխան մի կարգին մեծանար»։ ", "Սոնային լաջվարդ շապիկով թաղեցին։  Արդեն վաղուց փտել է նրա լաջվարդն էլ,  ոսկե մամուռի նման մարմինն էլ...", "Քանի աշուն էր անցել այն օրից,  համարք չունի։  Գիտի,  որ ինքը զառամել է արդեն,  քայլելիս հենվում է փայտին,  աչքը չի տարբերում աշնան անտառի գույները,  ականջը սուր չէ մանրիկ ոտնաձայն լսելու։ ", "Հնձանի առաջ խոխոջալով հոսում էր առվակը,  գիշեր-ցերեկ ջուրն աղմկում էր,  ջրի անվախճան և անքննելի զրույցն անում մամուռներին,  քարերին...", "Ժայռի մյուս կողմով Սոնան իջնում էր ջրի և լսում էր Դիլանի հատոցը որձաքարին,  հատոցը լռեց,  և Սոնան հասկացավ,  որ Դիլանն իջնում է աղբյուր մյուս կողմով։  Նրանք զգում էին մեկը մյուսի քայլերը և շունչը և սրտի տրոփը։ ", "Սոնան կանգ առավ,  և Դիլանն էլ կանգ առավ։  Դիլանը կանգնած սպասեց,  սպասեց,  սպասեց և ետ դարձավ։ ", "Սոնան լսեց նրա նիգի խուլ հատոցը որձաքարին և իջավ ջրի։ "], "paragraph_source_docs": [0, 0, 0, 0, 1, 0, 1, 0, 0, 0, 1, 0, 1, 0, 0, 1, 0, 1, 0, 1, 1, 1, 0, 0, 0], "source_docs_file": "res.json"}