{"paragraphs": ["Այսօր՝ նոյեմբերի 27-ին, Բունդեսթագում ելույթի ժամանակ Գերմանիայի կանցլեր Անգելա Մերկելը կարծիք է հայտնել, որ Եվրոպական միությունն ի վիճակի չէ ապահովել իր անվտանգությունն առանց ՆԱՏՕ-ի, և նշել է, որ Գերմանիայի շահերից է բխում դաշինքի պահպանումը: Այս մասին տեղեկացնում է tass.ru կայքը:", "«ՆԱՏՕ-ի պահպանումը բխում է մեր շահերից: Եվրոպան ներկայում ի վիճակի չէ միայնակ պաշտպանել իրեն»,-նշել է Մերկելը:", "Կանցլերի կարծիքով՝ դրանից հետևում է, որ Գերմանիայի իշխանությունները ճիշտ են վարվում՝ ՆԱՏՕ-ի շրջանակում իրենց վրա ավելի մեծ պատասխանատվություն վերցնելով և աշխատելով հօգուտ դաշինքի:", "Մերկելն ընդգծել է նաև, որ Բեռլինը պետք է աշխատի դաշինքի միասնության պահպանման համար:"], "paragraph_source_docs": [1, 1, 1, 1], "source_docs_file": "8900.json"}