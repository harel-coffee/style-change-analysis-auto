{"paragraphs": ["Վաշինգտոնում տեսնում են, որ ժողովրդավար Հայաստանը դրականորեն առանձնանում է տարածաշրջանի մյուս երկրներից. «Ամերիկայի Ձայն»-ի հետ զրույցում նշեց Միացյալ Նահանգների սենատոր Ջեք Ռիդը՝ Վաշինգտոնում Հայաստանի խորհրդարանական պատվիրակության հետ հանդիպումից հետո: Նրա խոսքով, հայ-ամերիկյան հարաբերությունները կարևորագույն նշանակություն ունեն Միացյալ Նահանգների համար:", "«Մենք ԱՄՆ-ում ունենք արտառոց հայ համայնք՝ այս երկրի յուրաքանչյուր նահանգի զարգացմանը հայ համայնքն իր նպաստն է բերել և բնական է, որ համայնքը հետաքրքրված է նաև իր պատմական հայրենիքի բարգավաճմամբ»:", "Այսօր, թավշյա հեղափոխությունից հետո կարելի է փաստել, որ Հայաստանն ինչպես նաև Միացյալ Նահանգները ժողովրդավարական պետություններ են ու երկկողմ հարաբերությունները պետք է զարգացնեն հիմնվելով դրա վրա, նշում է սենատորը. «Ի տարբերություն իր տարածաշրջանի, Հայաստանում մենք տեսնում ենք իրական ժողովրդավարություն և մեր կողմից պետք է անենք ամեն բան՝ այդ ժողովրդավարության ամրապնդմանն աջակցելու համար: Դա անելով մենք դրական ազդանշան կուղարկենք նաև բազմաթիվ այլ երկրներին»:", "Առավել մանրամասն՝ սկզբնաղբյուր կայքում:"], "paragraph_source_docs": [2, 2, 2, 2], "source_docs_file": "5400.json"}