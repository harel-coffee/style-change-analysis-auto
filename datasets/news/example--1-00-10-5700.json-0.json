{"paragraphs": ["ԱՄՆ նախկին նախագահ 95-ամյա Ջիմի Քարթերը, որը ներգանգային ճնշումն իջեցնելու վիրահատության էր ենթարկվել, այժմ լավ է իրեն զգում եւ արդեն քայլում է, հաղորդում է ՌԻԱ Նովոստի -ն՝ հղում անելով Atlanta Journal-Constitution-ին:", "Այս մասին հայտնել է նախկին նախագահի ընտանիքի քահանան:", "«Նա լավ տրամադրություն ունի, արդեն վեր է կենում եւ քայլում»,- ասել է քահանա Թոնի Լոուդենը:", "Ավելի վաղ Քարթերի կենտրոնը հայտնել է, որ նախկին նախագահը հաջողությամբ ներգանգային ճնշումն իջեցնելու պրոցեդուրա է անցել: Վերջին մեկ տարվա ընթացքում Քարթերին հոսպիտալացրել էին կողոսկրի կոտրվածքով։ Նա նաեւ կոտրել էր ազդրի վզիկը, որի պատճառով նրան վիրահատել էին։", "Քարթերն ԱՄՆ նախագահն է եղել 1977-1981 թվականներին: Նա ԱՄՆ բոլոր նախկին նախագահներից ամենատարեցն է: Վերջին տարիներին Քարթերը բուժվել է ուղեղի քաղցկեղից: "], "paragraph_source_docs": [0, 0, 0, 0, 0], "source_docs_file": "5700.json"}