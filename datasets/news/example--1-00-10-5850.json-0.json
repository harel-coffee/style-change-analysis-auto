{"paragraphs": ["PanARMENIAN.Net - Երևանի 2020 թվականի բյուջեով «Սանիթեքից» շուրջ 600 մլն-ով ավելի գումար է տրամադրվում Երևանի աղբահանությամբ զբաղվող նոր հիմնարկին: Այս մասին ֆեյսբուքյան իր էջում գրել է Երևանի ավագանու «Լույս» խմբակցության անդամ Անի Խաչատրյանը:", " «Սանիթեքը «ճիշտ» էր, մենք՝ սխալվեցինք: 2020 թվականի բյուջեով Սանիթեքից շուրջ 600 միլիոն ավել գումար է տրամադրվում նոր հիմնարկին։ Թեժ է լինելու», - գրել է նա։", " «Երևան քաղաքի 2020 թվականի բյուջեի մասին» ավագանու որոշման նախագծի համաձայն՝ քաղաքային բյուջեն կունենա 107.1 մլրդ դրամի եկամուտ, սակայն ծախսերը կկազմեն 116.2 մլրդ դրամ:"], "paragraph_source_docs": [0, 0, 0], "source_docs_file": "5850.json"}