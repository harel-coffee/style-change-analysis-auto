{"paragraphs": ["Ռուսաստանը ճանաչում էր Հայաստանի Հանրապետության տարածքային անձեռնմխելիությունը, համաձայն էր, որ Ղարաբաղը, Զանգեզուրը և Նախիջևանը մնան Հայաստանի Հանրապետու360 թյան կազմում: Հայաստանի համար այս խոստումնալից ընթացքն արգելակվեց բանակցություններում Ադրբեջանի հեղկոմի՝ տարածքային հարցի վերանայման պահանջից հետո: Հուլիսի 1-ին բանակցություններն ընդհատվեցին: Խորհրդային Ռուսաստանի արտաքին գործերի ժողկոմ Չիչերինը հայտարարեց բանակցությունները Երևանում շարունակելու նպատակահարմարության մասին: Երևանյան բանակցությունների ծրագրվող փուլում ռուսական կողմը ներկայացնելու էր Բորիս Լեգրանը: Սակայն, բանակցությունների փոխարեն ռազմական գործողություններ սկսվեցին Հայաստանի Հանրապետության զինված ուժերի և Ադրբեջանում տեղակայված խորհրդային 11-րդ կարմիր բանակի միջև: Հայաստանի Հանրապետության բանակի ստորաբաժանումները դուրս բերվեցին Ղարաբաղից ու Զանգեզուրից: Օգոստոսի 10-ին Թիֆլիսում Լեգրանի և Հայաստանի Հանրապետության ներկայացուցիչներ Արշակ Ջամալյանի, Արտաշես Բաբալյանի միջև ստորագրվեց զինադադարի պայմանագիր, որի համաձայն՝ կարմիր բանակը տեղակայվելու էր Հայաստանի և Ադրբեջանի միջև վիճելի համարվող տարածքներում: Մոսկվայում ընդհատված բանակցությունները Երևանում վերսկսվեցին հոկտեմբերի 18-ին: Լեգրանը պահանջեց Հայաստանի Հանրապետության հրաժարում Սևրի պայմանագրից, Թուրքիայի հետ բանակցություններում Ռուսաստանին միջնորդական դերի հատկացում, կարմիր բանակի տեղաշարժի համար Հայաստանի Հանրապետության տրանսպորտային հաղորդակցությունների և տարածքի անարգել տրամադրում, ինչը հնարավորություն կընձեռեր Խորհրդային Ռուսաստանին, ցամաքային կապ հաստատելու իր դաշնակից Թուրքիայի հետ: Հայկական կողմը մերժեց միայն Սևրի պայմանագրից հրաժարվելու պահանջը: Ռուսաստանը պարտավորվեց Հայաստանին հատկացնել Հանրապետության տարածքային բաժանումը ճանաչել 1914 թ. սահմանով: Կազմվեց դաշնագրի նախագիծ, որն Ադրբեջանի հեղկոմի հետ համաձայնեցնելու նպատակով Լեգրանը հոկտեմբերի Ալեքսանդրապոլում սկսված բանակցությունների ընդհատման պահանջի հետ հնարավոր չէ համաձայնել, քանի որ դրան անմիջապես կհաջորդի պատերազմի վերսկսումը, իսկ այդ ընթացքում կարմիր բանակը չի հասցնի տեղաբաշխվել Հայաստանում: ", "Նոյեմբերի 29-ին Լեգրանը վերջնագրով պահանջեց Հայաստանի խորհրդայնացում, և նույն օրը կարմիր բանակի մի ստորաբաժանման ուղեկցությամբ, այսպես կոչված, Հայաստանի հեղկոմը մտավ Իջևան գյուղը և հայտարարեց Հայաստանի խորհրդայնացման մասին: ", "Վրացյանի կառավարության պաշտպանության նախարար Դրոյի ու ֆինանսների նախարար Համբարձում Տերտերյանի` Լեգրանի հետ վարած բանակցությունների արդյունքում դեկտեմբերի համագումարի հրավիրումը իշխանությունը գտնվելու է հինգ բոշևիկից և երկու ձախ դաշնակցականներից բաղկացած ժամանակավոր ռազմահեղափոխական կոմիտեի ձեռքում, բանակի հրամանատարական կազմն ու գործող կուսակցությունների անդամները հալածանքների չեն ենթարկվելու: Դեկտեմբերի 6-ին, ժամանելով Երևան, Իջևանում իրեն Հայաստանի իշխանություն հայտարարած հեղկոմը Դրոյի և Տերտերյանի հետ Լեգրանի կնքած պայմանագիրը չեղյալ համարեց: Գործադրվեց ռազմական կոմունիզմի քաղաքականությունը, որի հիմքում այլախոհների նկատմամբ պատժամիջոցների կիրառումն ու գյուղացիներից պարենային ավելցուկի բռնագրավումն էր (պարենմասնատրում): Սկսվեցին ժողովրդի թալան և Արտակարգ հանձնաժողովի (ՉԵԿԱ) կողմից իրականացվող զանգվածային ձերբակալություններ: Հունվարի 10ին Դրոն հեռացվեց Հայաստանից, հունվարի 24-ին Ռյազանի համակենտրոնացման ճամբար ուղարկվեց հայկական բանակի 1200 սպա, փետրվարի 10-ին ձերբակալվեց մոտ 200 մարդ, այդ թվում` Հայաստանի Հանրապետության առաջին վարչապետ Հովհաննես Քաջազնունին, Լևոն Շանթը, Նիկոլ Աղբալյանը: ", "ՀԱՐՑԵՐ Շանթի գլխավորությամբ պատվիրակություն ուղարկել Մոսկվա: ", "Հայաստանի համար խոստումնալից՝ մոսկովյան բանակցությունները:: ", "Ռուսաստանի լիազոր ներկայացուցչի՝ Լեգրանի միջև՝ բանակցությունների ընթացքում: ", "կառավարության և իր լիազոր ներկայացուցիչ Լեգրանի միջև 1920 թ. հոկտեմբերին համաձայնեցված դաշնագրի նախագծից՝ որոշելով խորհրդայնացնել Հայաստանը: ", "ՀԵՏԱՔՐՔԻՐ ՓԱՍՏԵՐ Հայ պատմագրության մեջ տիրում է այն կարծիքը, որ Խորհրդային Ռուսաստանի արտաքին գործերի ժողկոմ Չիչերինն ունեցել է հայամետ կեցվածք՝ ի տարբերություն Ստալինի: Այդուհանդերձ, 1920 թ. հուլիսին բոլշևիկյան կուսակցության քաղբյուրոյին ներկայացրած հաշվետվության մեջ Չիչերինը վերոհիշյալ կարծիքին հակասող մոտեցում է ցուցաբերել: «Նախկինում հայերը համաձայն էին մեզ տարանցի իրավունք տրամադրել (ռազմական նշանակության բեռների և զորքի տեղափոխում Թուրքիա՝ հայկական երկաթուղով), սակայն սահմանային վեճերում Ադրբեջանի ցուցաբերած կամակորության պատճառով պայմանագիրը թաղվեց: Այժմ հայերը սպանում են թուրքերին. շատ են երես առել: ", "Կիրովի հաղորդումների համաձայն՝ դաշնակները փամփուշտ են ստացել Վրանգելից: Ընկեր Սերգոյի (բոլշևիկյան կուսակցության Կովկասյան բյուրոյի ղեկավար Սերգո Օրջոնիկիձե) խոսքով՝ այժմ Հայաստանով, առանց որևէ հսկողության, դաշնակներից փոխադրումների իրավունք ստանալն անհույս է: Սերգոն պնդում է, որ Հայաստանի խորհրդայնացման համար այնքան էլ մեծ զորք չի պահանջվում: Նա խոսել է գլխավոր հրամանատարի հետ և պարզել, որ այդ ուժերը կարելի է գտնել: Ուստի Հայաստանի խորհըրդայնացումը ստիպողական անհրաժեշտություն է: Առանց դրա մենք Թուրքիայի հետ անմիջական շփում չենք ունենա: Քեմալականների կործանումը մեզ համար ծանր հարված կլինի»: ", "Հեղկոմի վարած ռազմական կոմունիզմի քաղաքականությունը զայրույթ առաջացրեց հայ ժողովրդի բոլոր խավերի շրջանում: ", "Տարերային ընդվզման նախանշաններ երևան եկան, տեղի ունեցան ընդհարումներ պարենմասնատրումն իրականացնող բոլշևիկյան զինված ստորաբաժանումների և սովամահության առջև կանգնած գյուղացիների միջև: ", "ՔՆՆԱՐԿՄԱՆ ՀԱՐՑ Ի՞նչ նշա­նա­կու­թյուն կու­նե­նա Թուր­քի­այի կող­մից Հայոց ցե­ղաս­պա­նու­թյան ճա­նա­չու­մը: ", "Սիմոն Վրացյանի նախագահությամբ Կոտայքի Զառ գյուղում տեղի ունեցած գաղտնի ժողովում որոշում ընդունվեց Հայաստանում տապալել հեղկոմի իշխանությունը: Իրավիճակը նպաստավոր էր, քանի որ կարմիր բանակի ստորաբաժանումները տեղափոխվել էին հյուսիս և մասնակցում էին Վրաստանի խորհրդայնացմանը: Ապստամբությունը բռնկվեց փետրվարի 16-ին` Արագածի լանջերին հաստատված սասունցիների և Կոտայքի բնակչության շրջանում: Փետրվարի 17-ին խմբապետ Մարտիրոսի ջոկատը գրավեց Կոտայքի Արամուս, Կամարիս, Չատղրան (այժմ՝ Գեղաշեն) գյուղերը, շարժվեց դեպի Էլար (այժմ՝ Աբովյան քաղաք), կտրեց Էլար-Մհուբ (այժմ՝ Բալահովիտ գյուղ) ճանապարհը, և հեռագրային կապը Երևանի ու Վրաստանում կռվող կարմիր բանակի միջև խափանվեց: Խմբապետ Սմբատի ուժերը, առաջանալով Արագածի փեշերից, գրավեցին Փարպին, Կարբին ու Աշտարակը: ", "Զանգեզուրում կենտրոնացած խմբավորումը Յապոնի (Համբարձում Պարոնյան) գլխավորությամբ գրավեց Դարալագյազը (այժմյան Վայոց ձորի մարզ), ապա Ղարանլուղը (այժմ՝ Մարտունի քաղաք) և Նոր Բայազետը (այժմ՝ Գավառ քաղաք): Հեղկոմի ուժերը բավարար չէին լուրջ դիմադրության համար, և խորհրդային իշխանության մարմինները փետրվարի 16-ի լույս 17-ի գիշերը հրամայեցին բանտերում կացնահարել Հայաստանի Հանրապետության ականավոր ղեկավարներից շատերին և իրենց տրամադրության տակ եղած երկու զրահագնացքների ուղեկցությամբ հեռացան դեպի Ղամարլու (այժմ՝ Արտաշատ քաղաք): ", "կողմից: Նույն օրը Վրացյանի գլխավորությամբ ստեղծվեց Հայրե- նիքի փրկության կոմիտե, որն իր ձեռքը վերցրեց բոլշևիկներից մաքրված Հայաստանի գավառների իշխանությունը: Այս կոմիտեի առաջին քայլը թուրք բնակչության հետ բարիդրացիական հարաբերությունների հաստատումն էր: Նման քայլի պատճառն այն էր, որ ապստամբները վախենում էին Թուրքիայի միջամտությունից: ", "Մարտի 6-ին Երևանի Գյոյ մզկիթում տեղի ունեցավ մուսուլմանների ժողով, որը որոշեց սատար կանգնել Հայրենիքի փրկության կոմիտեին: Չորս թուրք մտավ Հայրենիքի փրկության կոմիտեի կազմի մեջ՝ օգնականի կարգավիճակով: ", "Կոմիտեն ռադիոհեռագրով դիմեց Փարիզի հաշտության կոնֆերանսին, Թուրքիայի, Ռուսաստանի և Վրաստանի կառավարություններին` հայտարարելով Հայաստանում իր իշխանության հաստատման մասին: Այս հայտարարությանն արձագանքեց միայն Վրաստանի կառավարությունը, որը փետրվարի 21-ի իր պատասխան ռադիոհեռագրում ճանաչում էր Հայրենիքի փրկության կոմիտեն՝ որպես Հայաստանի օրինական իշխանություն և վերաբացում Թիֆլիսում Հայաստանի խորհրդայնացումից հետո փակված Հայաստանի դեսպանատունը: ", "Փետրվարի 27-ին հեղկոմը, կարգի բերելով իր տրամադրության տակ եղած ուժերը, զրահագնացքի օգտագործմամբ անցավ հակահարձակման: Հեղկոմի ուժերը փետրվարի 28-ին գրավեցին Շենգավիթ և Չարբախ գյուղերը, իսկ զրահագնացքը, որը կանգ էր առել Երևանի կայարանից 2 կմ հեռավորության վրա, սկսեց հրետակոծել քաղաքի կենտրոնը: Համառ մարտերից հետո Հայրենիքի փրկության կոմիտեին հաջողվեց բեկում մտցնել ճակատամարտում. կոմիտեի ուժերը բանակի հրամանատար նշանակված Թարխանյանի գլխավորությամբ Հրազդան գետի ձորով շրջանցեցին բոլշևիկներին, որոնք, խուսափելով շրջապատումից, փախուստի դիմեցին: ", "Նրա կազ­մում է­ին Ար­մե­նակ Ե­կար­յա­նը (ղե­կա­վար), Ա­րամ Մա­նուկ­յա­նը և ու­րիշ­ներ: Ի­սկ Քա­ղա­քա­մե­ջում ձևա­վոր­վեց տեղի զին­վո­րա­կան մար­մինը՝ Հայ­կակ Կոսո­յա­նի ղե­կա­վա­րու­թյամբ: ", "Փետրվարի 25-ին կարմիր բանակը գրավեց Թիֆլիսը, և դրա ստորաբաժանումները հյուսիսից սկսեցին տեղափոխվել դեպի Ղարաքիլիսա ու Դիլիջան, որտեղից նախատեսվում էր հարձակում ձեռնարկել Հայրենիքի փրկության կոմիտեի ուժերի վրա: ", "Կենտրոնացնելով 40-հազարանոց բանակ` մարտի 25-ին բոլշևիկները հարձակման անցան և գրավեցին Համամլուն և Ախտան (այժմ՝ Կոտայքի մարզկենտրոն Հրազդան քաղաք): Հայրենիքի փրկության կոմիտեի ուժերը նահանջեցին դեպի Սուխոյ Ֆանտան գյուղը: Չդիմանալով ճակատի այդ տեղամասում կարմիր բանակի փրկության կոմիտեի փոքրաթիվ ուժերը ապրիլի 2-ին թողեցին Սուխոյ Ֆանտանի իրենց դիրքերը: Կարմիր բանակը Քանաքեռից մտավ Երևան: Նույն օրը Հայրենիքի փրկության կոմիտեն Գառնի գյուղի վրայով հեռացավ Զանգեզուր: Այս ապստամբությունը ստիպեց բոլշևիկներին մեղմել իրենց քաղաքականությունը Հայաստանում և ռազմական կոմունիզմի փոխարեն ՆԷՊ (Նոր տնտեսական քաղաքականություն) կիրառել: ", "ՀԱՐՑԵՐ հաջողությունները: ", "ՀԵՏԱՔՐՔԻՐ ՓԱՍՏԵՐ Խաղաղ ճանապարհով իշխանության գալով` Հայաստանի հեղկոմը փորձեց ներդնել դասակարգային պայքարի լենինյան կարծրատիպերը և Ռուսաստանում քաղաքացիական պատերազմի ժամանակ բոլշևիկների կիրառած «Ռազմական կոմունիզմի» քաղաքականությունը: Հեղկոմի սահմանած պարենային մասնատրումը գերազանցել էր բոլոր հանդուրժելի սահմանները. օրինակ` Ջրվեժ գյուղում կաքավի տուրք էր սահմանվել: 1921 թ. հունվարի վերջին Երևանում անցկացվեց մի միջոցառում, որն անվանվել էր «Պարենի շաբաթ», իսկ երևանցիները շատ դիպուկ դրան տվել էին «Թալանի շաբաթ» անվանումը: Բոլշևիկները ծրագրում էին իրագործել նմանատիպ այլ «շաբաթներ» ևս, այդ թվում` «Սպիտակեղենի շաբաթ»: ", "Փետրվարյան հեղափոխությունից հետո Արցախում ռուսական իշխանությունը վերացավ: 1918 թ. հուլիսի 22֊ին Շուշիում հրավիրվեց առաջին համաղարաբաղյան համագումարը: Ստեղծվեց ժողովրդական կառավարություն, որը բաղկացած էր յոթ անդամից: ", "Արցախը մինչև Խորհրդային Ադրբեջանի իշխանության տակ անցնելը ղեկավարվում էր պարբերաբար հրավիրվող համագումարների և դրանց կողմից նշանակված իշխանության մարմինների կողմից: Այս մարմիններին մինչ թուրքական բանակի ներխուժումը հաջողվեց պահպանել ազգամիջյան խաղաղությունը Ղարաբաղում: "], "paragraph_source_docs": [1, 1, 1, 1, 1, 1, 1, 1, 1, 1, 1, 0, 1, 1, 1, 1, 1, 1, 0, 1, 1, 1, 1, 1, 1], "source_docs_file": "res.json"}